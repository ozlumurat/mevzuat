<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="https://stackpath.bootstrapcdn.com/bootstrap/4.5.0/css/bootstrap.min.css" integrity="sha384-9aIt2nRpC12Uk9gS9baDl411NQApFmC26EwAOH8WgZl5MYYxFfc+NcPb1dKGj7Sk" crossorigin="anonymous">

    <title>Doğalgaz Dağıtım Şirketlerinin İşletmecilik Faaliyetlerine İlişkin Usul ve Esaslar</title>
</head>
<body>
    
    <div class="container">
        <div class="jumbotron text-center">
            <h2>DOĞAL GAZ DAĞITIM ŞİRKETLERİNİN İŞLETMECİLİK FAALİYETLERİNE İLİŞKİN USUL VE ESASLAR</h2>
        </div>

        <a href="index.html">
            <svg width="1em" height="1em" viewBox="0 0 16 16" class="bi bi-arrow-left-square" fill="currentColor" xmlns="http://www.w3.org/2000/svg">
                <path fill-rule="evenodd" d="M14 1H2a1 1 0 0 0-1 1v12a1 1 0 0 0 1 1h12a1 1 0 0 0 1-1V2a1 1 0 0 0-1-1zM2 0a2 2 0 0 0-2 2v12a2 2 0 0 0 2 2h12a2 2 0 0 0 2-2V2a2 2 0 0 0-2-2H2z"/>
                <path fill-rule="evenodd" d="M8.354 11.354a.5.5 0 0 0 0-.708L5.707 8l2.647-2.646a.5.5 0 1 0-.708-.708l-3 3a.5.5 0 0 0 0 .708l3 3a.5.5 0 0 0 .708 0z"/>
                <path fill-rule="evenodd" d="M11.5 8a.5.5 0 0 0-.5-.5H6a.5.5 0 0 0 0 1h5a.5.5 0 0 0 .5-.5z"/>
            </svg>
        </a>

        <div class="text-center my-5">
            <h3>BİRİNCİ BÖLÜM</h3>
            <p>Amaç, Kapsam, Dayanak, Tanımlar ve Kısaltmalar</p>
        </div>

        <div class="text-justify my-5">

            <p>Amaç</p>
            <p><strong>Madde 1 - </strong>(1) Bu Usul ve Esasların amacı; doğal gaz piyasasında faaliyet gösteren dağıtım
                şirketlerinin, işletmecilik faaliyetlerinin yurt sathında standart, kaliteli ve verimli bir şekilde
                yürütülmesini sağlamak maksadıyla, dağıtım şirketlerinin uymakla mükellef oldukları
                işletmecilik faaliyetlerine ilişkin usul ve esasları belirlemektir.</p>
            <br>

            <p>Kapsam</p>
            <p><strong>Madde 2 - </strong>(1) Bu Usul ve Esaslar; doğal gaz dağıtım şirketleri tarafından gerçekleştirilen
                işletmecilik faaliyetlerine ilişkin düzenlemeleri kapsar.</p>
            <br>

            <p>Dayanak</p>
            <p><strong>Madde 3 - </strong>(1) Bu Usul ve Esaslar, 4628 sayılı Enerji Piyasası Düzenleme Kurumunun
                Teşkilat ve Görevleri Hakkında Kanun, 4646 sayılı Doğal Gaz Piyasası Kanunu ve ilgili
                mevzuata dayanılarak hazırlanmıştır.</p>
            <br>

            <p>Tanımlar ve Kısaltmalar</p>
            <p><strong>Madde 4 - </strong>(1) Bu Usul ve Esaslarda yer alan;</p>
            <br>1) Acil ihbarlar: Dağıtım şirketine yapılan ihbarın niteliği gereği can ve mal kaybına neden
            olabilecek ve en hızlı şekilde müdahale gerektiren ihbar türlerini,
            <br>2) Acil olmayan ihbarlar: Dağıtım şirketine yapılan ihbarın niteliği gereği can ve mal
            kaybına neden olma ihtimali olmayan veya çok düşük olan ve hızlı müdahale
            gerektirmeyen ihbar türlerini,
            <br>3) Acil müdahale merkezi: Dağıtım şirketine gelen ihbarların kayıt edildiği, acil müdahale
            araçlarının yönlendirildiği ve diğer kurum/kuruluşlarla irtibatın sağlandığı birimi,
            <br>4) Acil müdahale personeli: Acil müdahale hizmetleri konusunda özel eğitim almış işletme
            operatörünü,
            <br>5) ADR: Tehlikeli Malların Karayolu ile Uluslararası Taşımacılığına İlişkin Avrupa
            Anlaşmasında yer alan; tehlikeli maddelerin, insan sağlığına ve çevreye zarar vermeden,
            güvenli ve düzenli şekilde kamuya açık karayolu ile taşınmasını sağlayan yönergeyi,
            <br>6) BOTAŞ: Boru Hatları ile Petrol Taşıma Anonim Şirketini,
            <br>7) Dağıtım: Doğal gazın müşterilere teslim edilmek üzere mahalli gaz boru hattı şebekesi ile
            naklini ve perakende satışını,
            <br>8) Dağıtım bölgesi: Dağıtım şirketinin dağıtım faaliyetini gerçekleştirebilmek için yetkili
            kılındığı bölgeyi,
            <br>9) Dağıtım şebekesi: Bir dağıtım şirketinin belirlenmiş bölgesinde, işlettiği doğal gaz
            dağıtım tesislerini ve boru hatlarını,
            <br>10) Dağıtım şirketi: Belirlenen bir şehirde doğal gazın dağıtımı ve mahalli gaz boru hattı
            şebekesi ile nakli faaliyetlerini yapmaya yetkili kılınan tüzel kişiyi,
            <br>11) Ex-proof: Patlayıcı ve parlayıcı ortamlar için kullanılmasında sakınca olmayan elektrik
            ile çalışan ekipmanları,
            <br>12) İlgili mevzuat: Doğal gaz piyasasına ilişkin Kanun, Yönetmelik, Tebliğ, Genelge, Kurul
            Kararı ile ilgili tüzel kişinin sahip olduğu lisans veya lisansları,
            <br>13) İşletme operatörü: Doğal gaz dağıtım şebekesine ilişkin işletme, bakım - onarım, acil
            müdahale, kontrol ve istasyon operatörlüğü faaliyetlerini gerçekleştiren personeli,
            <br>14) İşletmecilik: Dağıtım şirketi tarafından doğal gazın alım noktasından son kullanıcıya
            kadar kaliteli, verimli, güvenilir ve kesintisiz bir şekilde ulaştırılması amacıyla yapılan tüm iş
            ve işlemleri,
            <br>15) Kişisel koruyucu donanımı: Çalışanı, tesis ettiği işten dolayı, sağlık ve güvenliğini
            etkileyen risklere karşı koruyan; çalışan tarafından giyilen, takılan veya tutulan, bu amaca
            uygun olarak tasarımı yapılmış tüm alet, araç, gereç ve cihazları,
            <br>16) Koku ölçüm noktası: Çelik ve polietilen dağıtım hatlarındaki gaz akışının en uç
            noktasını veya besleme noktasına göre en düşük şebeke basınç noktasını,
            <br>17) Kokulandırma sistemi: Kokulandırma tankı, kokulandırma panosu ve kontrol
            ünitelerinden oluşan sistemi,
            <br>18) Kurum: Enerji Piyasası Düzenleme Kurumunu,
            <br>19) Mahalli gaz boru hattı: Şehir içi doğal gaz dağıtımı yapacak olan dağıtım şirketinin inşa
            edip işleteceği tüm dağıtım hatlarını,
            <br>20) Menhol: Belediye veya altyapı şirketleri tarafından açılmış; hızlı giriş ve çıkış imkânı
            sağlayan, kontrol, müdahale, havalandırma, bağlantı, dönüş, vb. amaçlarla açılan yer altı
            boşluklarını,
            <br>21) Panelvan tipi araç: Sürücü ve yanındaki oturma yerleri dışında başka oturma yeri de
            bulunabilen, sürücü bölümü gövde ile birleşik kamyonetleri,
            <br>22) Periyodik bakım: Bir sistemin ömrü boyunca bozulabilecek karakteristiklerini daha
            önceden belirlenmiş nitelik ve nicelik seviyelerinde tutmak veya bu seviyeye getirmek
            için belirli aralıklarla düzenli olarak yapılan detaylı işlerin tümünü,
            <br>23) Periyodik kontrol: Bir sistemin çalışıp çalışmadığının göz ile kontrolü, işlevsellik testi,
            ölçümü, vb. kapsayan, periyodik bakım kadar detaylı olmayan işleri,
            <br>24) OSB: Organize Sanayi Bölgelerini,
            <br>25) Özel geçiş noktaları: Demiryolu, kanal, göl, dere, nehir, vb. geçişleri,
            <br>26) Servis hattı: Dağıtım şebekesini abone servis kutusuna veya basınç düşürme ve ölçüm
            istasyonuna bağlayan boru hattı ve servis kutusu veya basınç düşürme ve ölçüm istasyonu
            dâhil ilgili teçhizatı,
            <br>27) Sektör: Azami 1.000 birim tüketiciden oluşan ve ring hattı üzerinden alınan dal hatları ve
            vanalar ile müstakil kontrol edilebilen alt bölgeleri,
            <br>28) SKM: Sevkiyat Kontrol Merkezini,
            <br>
            <br>
            <p>ifade eder.</p>
            <p>(2) Bu Usul ve Esaslarda geçmekle birlikte tanımlanmamış diğer terim ve kavramlar ilgili
                mevzuattaki anlam ve kapsama sahiptir.</p>

        </div>

                
        <div class="text-center my-5">
            <h3>İKİNCİ BÖLÜM</h3>
            <p>Acil Müdahale Hizmetleri, Acil Müdahale Personeli, Acil Müdahale Aracı ile İçerisinde Bulunması Gereken Donanım ve Ekipmanlar</p>
        </div>

        <div class="text-justify my-5">

            <p>Acil Müdahale Hizmetleri</p>
            <p><strong>Madde 5 - </strong>(1) Dağıtım şirketi, gelen ihbarları değerlendirmek ve yönlendirmek üzere acil
                müdahale merkezi kurar. Acil müdahale merkezinde, ihbar için arayan kişiye en geç üçüncü
                çalışta otomatik santral olmadan cevap verebilecek yeterli sayıda telefon hattı ve personel
                bulundurulur. Acil müdahale merkezi personeli, ihbarda bulunan kişileri ihbar konusu olay
                karşısında nasıl davranacakları ve acil müdahale ekibinin ne zaman olay yerine ulaşabileceği
                hususlarında bilgilendirir. İhbarın niteliğine göre, acil müdahale merkezindeki personel
                tarafından güvenlik birimleri, itfaiye, acil sağlık merkezleri, diğer dağıtım şirketleri veya ilgili
                kurum ve kuruluşlar ile bağlantı kurulur.</p>
            <p>(2) Dağıtım şirketi, doğal gaz ihbarlarına ilişkin kayıtlarında asgari olarak aşağıdaki hususlara
                yer verir:
                <br>a) İhbarı yapan kişinin adı-soyadı, ihbarın yapıldığı tarih ve saat,
                <br>b) İhbar konusu adres,
                <br>c) İhbarı kaydeden personel ile ihbara müdahale eden ekibin personel bilgileri ve
                görevleri,
                <br>d) İhbar sahibine yapılan bilgilendirme ve alınan tedbir ile tesis edilen uygulama,
                <br>e) İhbar hakkında bağlantı kurulan Kurum ve Kuruluşlara ilişkin bilgiler.
            </p>
            <p>
                (3) Dağıtım şirketi, acil müdahale merkezine gelen ihbarları Ek-1’de yer alan ana ve alt
                kategorilere göre sınıflandırır ve ihbarda bulunan kişiye asgari olarak aynı ekte yer alan
                yönlendirmeleri yapar.
            </p>
            <p>
                (4) Dağıtım şirketi, acil ihbarlara en geç on beş dakika içinde; acil olmayan ihbarlara ise
                azami bir saat içinde olmak üzere aylık ortalama otuz dakika içinde ulaşabileceği
                organizasyonu yapar.
            </p>
            <p>
                (5) Dağıtım şirketi, dağıtım bölgesi sınırlarını acil ihbarlara en geç on beş dakika içinde
                müdahale edecek şekilde bölümlere ayırır. Bölümlerdeki her elli bin abone için bir ekip
                organizasyonu yapar. Dağıtım bölgesindeki ekip sayısı ikiden az olamaz.
            </p>
            <p>
                (6) Acil müdahale sırasında can ve mal güvenliği açısından çevrede gerekli önlemlerin
                alınması dağıtım şirketinin sorumluluğundadır. Acil müdahale gerektiren durumlarda çevrenin
                kontrol altına alınmasını teminen; müdahalenin gerçekleştirildiği alan, üzerinde “Doğal Gaz
                Acil 187” yazan sarı - siyah renkli ikaz şeridi ile kapatılır. Acil müdahale personeli tarafından
                giriş ve çıkışlar kontrol altında tutularak yetkisiz kişilerin müdahale alanına girmesi önlenir.
            </p>
            <p>
                (7) Acil müdahale ihbarının ilk değerlendirmesi yapıldıktan sonra, ihbara konu adresin başka
                bir dağıtım şirketinin dağıtım bölgesi içerisinde olduğunun tespit edilmesi durumunda,
                bölgede yetkili dağıtım şirketi ile iletişime geçilir ve ihbara ilişkin bilgiler eksiksiz bir şekilde
                aktarılır. İhbara konu adres, herhangi bir dağıtım şirketinin bölgesinde değil ise; BOTAŞ ile
                koordinasyon sağlanarak ihbara ilişkin bilgiler eksiksiz bir şekilde söz konusu kuruluşa
                aktarılır ve BOTAŞ’ın talep etmesi durumunda gerekli müdahale müşterek yapılır.
            </p>
            <p>
                (8) Acil müdahale hizmetleri ücretsiz verilir. Acil müdahale sonunda iç tesisatta yapılacak
                tamir ve tadilat tüketicinin sorumluluğundadır.
            </p>
            <p>
                (9) Aynı yer ve vaka için gelen ihbarlar tek bir ihbar olarak değerlendirilebilir. Bu durumda,
                ihbarın acil müdahale merkezine ulaştığı ilk ihbar zamanı esas alınarak kayda geçilir.
            </p>
            <p>
                (10) OSB’de meydana gelen acil ihbarlar kayıt altına alınır ve değerlendirilir. Söz konusu
                bölgede doğal gaz dağıtım faaliyeti dağıtım şirketi tarafından sağlanıyor ise acil müdahaleye
                ilişkin faaliyetten dağıtım şirketi sorumludur. Şayet, anılan dağıtım faaliyeti OSB tarafından
                gerçekleştiriliyor ise, dağıtım şirketi yalnızca gelen ihbarın detaylı bir şekilde OSB’ye
                aktarılması ile mükelleftir. Dağıtım faaliyetinin OSB tarafından gerçekleştirildiği durumlarda,
                acil ihbarlara ilişkin müdahaleden dağıtım şirketi sorumlu değildir.
            </p>
            <p>
                (11) Dağıtım şirketine gelen ihbarlar ile bu kapsamda tesis edilen iş ve işlemlere ilişkin
                kayıtlar en az on yıl süre ile saklanır.
            </p>

            <br>

            <p>Acil Müdahale Personeli</p>
            <p><strong>Madde 6 - </strong>(1) Dağıtım şirketi, acil müdahale hizmetlerini, konusunda eğitim görmüş acil
                müdahale personeli ile yirmi dört saat hizmet verecek şekilde sağlamakla yükümlüdür.
                Dağıtım şirketi, acil müdahale personelini dağıtım şebekesine ilişkin hasar tespiti ve onarımı,
                alet, cihaz ve ekipmanların kullanımı, iş emniyeti tedbirleri, belli bir sürede tespit edilemeyen
                veya giderilemeyen hasar hallerinde uygulanacak usuller konusunda eğitir veya akredite
                olmuş kuruluşlardan eğitim almasını sağlar. Acil müdahale hizmetleri konusunda eğitim
                almamış personel bu hizmetlerde çalıştırılamaz.
            </p>
            <p>
                (2) Acil müdahale personelinin, değişen uygulama ve gelişen teknolojilere uyum
                sağlayabilmesini teminen, asgari olarak yılda bir kez teorik ve uygulamalı eğitim
                programlarıyla gelişimi sağlanır.
            </p>
            <p>
                (3) Acil müdahale personeli, acil müdahale sırasında gerekli olan kişisel koruyucu
                donanımları kullanmak zorundadır. Ayrıca, söz konusu personel Ek-2’de tasarımı yer alan
                yanmayan kumaştan yapılmış, anti statik özelliği olan, asgari iş sağlığı ve güvenliği şartlarını
                taşıyan; üzerinde dağıtım şirketinin ismi ve logosu, Türk bayrağı, “187 Doğal Gaz Acil”
                arması, çalışana ait ad-soyad, görev ve kan grubunun yer aldığı personel kartı ile reflektif
                şeritler bulunduran tek tip kıyafeti acil müdahale sırasında kullanmalıdır.
            </p>

            <br>

            <p>Acil Müdahale Aracı ve İçerisinde Bulunması Gereken Donanım ve Ekipmanlar</p>
            <p><strong>Madde 7 - </strong>(1) Acil müdahale aracı panelvan tipinde ve beyaz renkli olmalıdır. Aracın
                üzerinde Ek-3’te gösterilen tasarımlara uygun şekil ve ölçülerde; dağıtım şirketinin ismi,
                logosu ve internet ana sayfası, “187 Doğal Gaz Acil” yazısı ve logosu ile reflektif şeritler yer
                almalı, aracın üst kısmında kırmızı – kırmızı renkte siren anons sistemli tepe lambası
                bulunmalıdır.
            </p>
            <p>
                (2) Acil müdahale aracında asgari olarak Ek-4’te yer alan ekipmanlar ile kişisel koruyucu
                donanımlar bulundurulur. Ek-5’te yer alan ekipman ve kişisel koruyucu donanımlar ile
                dağıtım şirketinin acil durumlar için gerekli gördüğü diğer malzemelerin araçta
                bulundurulması dağıtım şirketinin tasarrufundadır.
            </p>
            <p>
                (3) Acil müdahale personelinin, acil müdahale merkezi ve dağıtım şirketinin ilgili birimleri ile
                haberleşebilmesi için, acil müdahale aracında en az birer adet araç telsizi ve ex-proof özellikli
                el telsizi bulundurulur.
            </p>
            <p>
                (4) Acil müdahale araçlarının içerisine ön seyir halini gösterir kamera yerleştirilir ve acil
                müdahaleye gidiş süreci ile varış kayıt altına alınır. İhbarın gelmesini müteakip on beş dakika
                içerisinde ulaşılan vakaların kamera kayıtları iki yıl, ulaşımda on beş dakikayı aşan vakaların
                kamera kayıtları ise beş yıl süre ile dağıtım şirketinin arşivinde tutulur. Kamera kayıtlarında
                anlık tarih ile saat ve dakika göstergesi bulunmalıdır.
            </p>
            <p>
                (5) Acil müdahale araçlarında araç takip cihazı bulunmalı ve araçlar acil müdahale
                merkezinden anlık olarak izlenebilmelidir.
            </p>
            <p>
                (6) Doğal afet, savaş, seferberlik, vb. haller istisna olmak kaydıyla, acil müdahale aracı amacı
                dışında kullanılamaz.
            </p>
            <p>
                (7) Acil müdahale aracında sürücülük görevi acil müdahale personelince yürütülür. Acil
                müdahale araçlarının her birinde iki acil müdahale personeli görev yapar. İhtiyaç halinde,
                dağıtım şirketinin bünyesinde çalışan ve acil müdahale konusunda eğitim görmüş diğer
                personelden ve/veya acil müdahale araçlarından destek alınır.
            </p>

        </div>

        <div class="text-center my-5">
            <h3>ÜÇÜNCÜ BÖLÜM</h3>
            <p>Doğal Gaz Kaçak Tarama Faaliyetleri</p>
        </div>
    
        <div class="text-justify my-5">

            <p>Doğal Gaz Kaçak Tarama Faaliyetleri</p>
            <p><strong>Madde 8 - </strong>(1) Doğal gaz kaçak tarama faaliyetleri, uygun ölçekli haritalar ve hâlihazır
                projeler kullanılarak özel geçiş noktaları dâhil dağıtım şebekesinin boru hatlarının tamamında
                doğal gaz dedektörleri ile yapılır. Dağıtım şirketi tarafından mahalli gaz boru hatlarında
                yapılacak olan kaçak tarama kontrollerinin periyodu aşağıdaki gibidir:
            </p>
            <p>
                <table class="table table-bordered table-striped table-dark text-center">
                    <thead>
                        <tr>
                        <th colspan="1" rowspan="3">Şebeke İşletme Basıncı (barg)</th>
                        <th colspan="4" rowspan="1">Kilometre Başına Düşen Kaçak Sayısı (Adet)</th>
                        </tr>
                        <tr>
                        <th colspan="1" rowspan="1">x ≤ 0,1</th>
                        <th colspan="1" rowspan="1">0,1 ≤ x ≤ 0,5</th>
                        <th colspan="1" rowspan="1">0,5 ≤ x ≤ 1</th>
                        <th colspan="1" rowspan="1">1 ≤ x</th>
                        </tr>
                        <tr>
                        <th colspan="4" rowspan="1">Kilometre Başına Düşen Kaçak Sayısı (Adet)</th>

                        </tr>
                    </thead>
                    <tbody>
                        <tr>
                        <td class="text-center">P < 1,5</td>
                        <td>6 Ay</td>
                        <td>4 Ay</td>
                        <td>3 Ay</td>
                        <td>2 Ay</td>
                        </tr>
                        <tr>
                        <td class="text-center">1,5 ≤ P ≤ 6</td>
                        <td>18 Ay</td>
                        <td>15 Ay</td>
                        <td>12 Ay</td>
                        <td>6 Ay</td>
                        </tr>
                        <tr>
                        <td class="text-center">6 < P < 50</td>
                        <td>15 Ay</td>
                        <td>12 Ay</td>
                        <td>10 Ay</td>
                        <td>5 Ay</td>
                        </tr>
                        <tr>
                        <td class="text-center">50 ≤ P</td>
                        <td>12 Ay</td>
                        <td>10 Ay</td>
                        <td>6 Ay</td>
                        <td>3 Ay</td>
                        </tr>
                    </tbody>
                    </table>
            </p>
            <p>
                (2) Dağıtım şirketi, dağıtım şebekesini uzunluğu on km’den az olmamak kaydıyla bölümlere
                ayırır. Bölümlerdeki çelik ve polietilen hatların kaçak taraması yukarıdaki tabloya uygun
                olarak yapılır. Dağıtım şirketi tarafından kaçak tarama periyoduna ilk olarak hangi aşamadan
                başlanılacağı, ilgili bölüm için en son yapılmış olan kaçak tarama sonuçları göz önüne
                alınarak belirlenir.
            </p>
            <p>
                (3) İkinci fıkraya göre belirlenmiş olan bölümlerdeki servis hatlarının kaçak taraması dört
                yılda bir yapılır. Her bir bölümdeki servis hatlarına ilişkin kaçak tarama verileri ayrı ayrı
                değerlendirilir ve kayıt altına alınır. Şayet, ilgili bölümdeki servis hatlarında meydana gelen
                kaçak sayısı kilometre başına birin üzerinde ise iki yılda bir, kilometre başına ikinin üzerinde
                ise her yıl kaçak tarama faaliyeti gerçekleştirilir. Servis hatlarında kaçak tarama periyoduna
                ilk olarak hangi aşamadan başlanılacağı, dağıtım şirketi tarafından bölümler belirlendikten
                sonra, ilgili bölümde servis hatları için en son yapılmış olan kaçak tarama sonuçları göz önüne
                alınarak belirlenir.
            </p>
            <p>
                (4) Mahalli gaz boru hatları ve servis hatları devreye alınmasını müteakip en geç üç ay içinde
                kaçak tarama faaliyetinden geçirilir.
            </p>
            <p>
                (5) Dağıtım şirketi tarafından dağıtım bölgelerinde yer alan kanalizasyon, elektrik, telefon,
                internet, vb. altyapı menhollerinde birer yıllık periyotlarla gaz ölçümü yapılır ve ölçümler
                kayıt altına alınır. Gerektiğinde, belediye veya ilgili altyapı kuruluşları ile koordinasyon
                sağlanarak söz konusu menhollere müdahale edilir.
            </p>
            <p>
                (6) Servis hatlarının tümü ve kaçak tarama aracının girmesinin mümkün olmadığı mahalli gaz
                boru hatlarının bulunduğu alanlar işletme operatörü tarafından yaya olarak portatif cihazlarla
                taranır.
            </p>
            <p>
                (7) Kaçak taramaya ilişkin kullanılan ekipmanların modüler olması durumunda,
                bakım – onarım araçlarının kaçak tarama faaliyetlerinde kullanılabilmesi mümkündür.
                Modüler ekipmanların kullanılmadığı durumlarda ise, dağıtım şirketi faaliyet gösterdiği
                lisanslı dağıtım bölgesindeki kaçak tarama faaliyetleri için ekli (Ek-6) listede yer alan
                metodoloji kapsamında kaçak tarama aracı bulundurur.
            </p>
            <p>
                (8) Dağıtım şirketinin işlettiği istasyonlar ile vana gruplarına ilişkin kaçak tarama faaliyetleri,
                söz konusu tesislerin periyodik bakım – onarım ve kontrollerinde yapılabilir.
            </p>
            <p>
                (9) Aşağıdaki durumlarda ilgili mahalde kaçak tarama faaliyeti derhal yapılır:
                <br>a) Deprem, sel, heyelan, yangın, vb. afetler sonrasında,
                <br>b) Mahalli gaz boru hatları ile servis hatlarında meydana gelen hasarların onarımı ile
                söz konusu hatlara ilişkin deplase ve iyileştirme çalışmaları sonrasında,
                <br>c) Altyapı inşaat alanlarında,
                <br>d) Kazı çalışması veya yüzey kaplaması yapılan yollarda.
            </p>
            <p>
                (10) Dağıtım şebekesinde meydana gelen doğal gaz kaçağının giderilmesini teminen, altı
                saatten fazla çalışma gereken durumlarda kamu hizmeti veren müşterilerin doğal gaz
                ihtiyaçlarını karşılamak için gerekli tedbirler dağıtım şirketince alınır.
            </p>
            <p>
                (11) Dağıtım şirketi, dağıtım şebekesindeki gaz kaçaklarının tespitinden, kaçağa ilişkin
                önlemlerin alınmasından ve olası sonuçlarından sorumludur.
            </p>
            <p>
                (12) OSB sınırları içinde yapılacak olan kaçak tarama faaliyetlerinde, söz konusu bölgede
                doğal gaz dağıtım faaliyeti dağıtım şirketi tarafından sağlanıyor ise kaçak taramaya ilişkin
                faaliyetten dağıtım şirketi sorumludur. Şayet, anılan bölgede dağıtım faaliyeti OSB tarafından
                gerçekleştiriliyor ise, kaçak tarama hizmetinden dağıtım şirketi sorumlu tutulamaz.
            </p>
            <p>
                (13) Doğal gaz üretimi yapan toptan satış lisansı sahibi şirketlerin hatlarında meydana gelen
                kaçaklardan dağıtım şirketi sorumlu değildir.
            </p>
            <p>
                (14) Kaçak tarama faaliyetlerine ilişkin veriler kayıt altına alınır ve saklanır.
            </p>

        </div>

        <div class="text-center my-5">
            <h3>DÖRDÜNCÜ BÖLÜM</h3>
            <p>Dağıtım Şebekesi ve İşletme Ekipmanlarının Periyodik Kontrolü ile Bakım ve Onarımı,
                Bakım – Onarım Personeli, Bakım – Onarım Aracı ve İçerisinde Bulunması Gereken
                Donanım ile Ekipmanlar, Bakım – Onarım Atölyesi</p>
        </div>
        
        <div class="text-justify my-5">

            <p>Dağıtım Şebekesi ve İşletme Ekipmanlarının Periyodik Kontrolü ile Bakım ve Onarımı</p>
            <p><strong>Madde 9 - </strong>(1) Doğal gaz dağıtım şebekesinde ve söz konusu şebekenin işletmeciliğinde
                kullanılan ekipmanların periyodik bakım ve kontrolü, dağıtım şirketi tarafından Ek-7’de yer
                alan ana plan çerçevesinde yapılır. Bahse konu bakım ve kontrol faaliyetlerinin periyotları,
                aynı ekte bulunan işletme parametrelerine ve varsa referanslarda yer alan değerlere göre
                belirlenmiş ölçekte değişkenlik gösterebilir.
            </p>
            <p>
                (2) Ek-7’de yer almayan fakat doğal gaz dağıtım şebekesinde ve söz konusu şebekenin
                işletmeciliğinde kullanılan diğer ekipmanların periyodik bakım ve kontrolü; varsa ilgili
                mevzuata ve standartlara göre, yoksa üretici firma tavsiyelerine göre yapılır.
            </p>
            <p>
                (3) Bakım - onarım hizmetleri sırasında can ve mal güvenliği açısından çevrede gerekli
                önlemlerin alınması zorunludur.
            </p>
            <p>
                (4) Dağıtım şirketi, tesis edeceği bakım ve onarım faaliyetlerinde, önceden bilinen doğal gaz
                kesintileri için alınması gereken önlemleri, kesinti süresini ve tekrar doğal gaz verilecek
                zamanı mahalli veya diğer yayın araçları ile müşterilere en az üç gün önceden haber vermek
                suretiyle doğal gaz arzını durdurabilir. Söz konusu bakım ve onarım faaliyetlerinin en kısa
                sürede tamamlanması esastır. Acil durumlar dışında, önceden haber verilmeden yapılacak
                doğal gaz kesintisi sonucu oluşacak zarar ve ziyandan dağıtım şirketi sorumludur.
            </p>
            <p>
                (5) Doğal gaz dağıtım faaliyetinin dağıtım şirketi tarafından sağlandığı OSB’lerdeki dağıtım
                şebekesinin bakım - onarım faaliyetleri dağıtım şirketi tarafından gerçekleştirilir.
            </p>
            <p>
                (6) Dağıtım şebekesine üçüncü şahıslar veya diğer kurum/kuruluşlar tarafından verilen
                hasarların tespitinde, işbu Usul ve Esasların 17 nci maddesinde yer alan hükümler kapsamında
                işlem tesis edilir.
            </p>
            <p>
                (7) Bakım - onarım faaliyetlerine ilişkin kayıtlar lisans süresi boyunca saklanır.
            </p>

            <br>

            <p>Bakım - Onarım Personeli</p>
            <p><strong>Madde 10 - </strong>(1) Bakım – onarım hizmetlerinde işletme operatörü unvanlı personel görev
                yapar.
            </p>
            <p>
                (2) Dağıtım şirketi tarafından işletme operatörünün değişen uygulama ve gelişen teknolojilere
                uyum sağlamasını teminen, bahse konu unvandaki personelin görev aldığı işin niteliğine göre
                Ek-8’de yer alan iş başı ve periyodik eğitimleri/sertifikaları alması sağlanır. Ayrıca, dağıtım
                şirketi söz konusu personelin asgari olarak Ek-9’da yer alan tatbikatlara katılmasını sağlar.
                Eğitimlere/sertifikalara ve tatbikatlara ilişkin kayıtlar asgari beş yıl süre ile saklanır.
            </p>
            <p>
                (3) Dağıtım şirketi, işletme operatörüne yapacağına çalışmalarda kullanmak üzere gerekli
                kişisel koruyucu donanımları temin etmek, söz konusu personel de bahse konu donanımları
                kullanmak zorundadır. Ayrıca, bakım – onarım personeli, Ek-10’da tasarımı yer alan anti
                statik özelliği olan ve asgari iş sağlığı ve güvenliği şartlarını taşıyan; üzerinde dağıtım
                şirketinin ismi ve logosu, Türk bayrağı, “187 Doğal Gaz Acil” arması, çalışana ait ad-soyad,
                görev ve kan grubunun yer aldığı personel kartı ile reflektif şeritler bulunduran yazlık ve
                kışlık tek tip kıyafeti kullanmalıdır.
            </p>
            <p>
                (4) Dağıtım şirketi, bakım – onarım faaliyetleri için ekli (Ek-6) listede yer alan iş yükü ve
                metodoloji kapsamında personel istihdam eder.
            </p>
            <p>
                (5) Şehir içi giriş istasyonuna ilişkin güvenliğin ve dağıtım şebekesine gaz akışının emniyetli
                bir şekilde sağlanmasını teminen, şehir içi giriş istasyonlarında konusunda eğitim görmüş
                bakım – onarım personeli yirmi dört saat hizmet verecek şekilde bulundurulur.
            </p>

            <br>

            <p>Bakım – Onarım Aracı ve İçerisinde Bulunması Gereken Donanım ve Ekipmanlar</p>
            <p><strong>Madde 11 - </strong>(1) Bakım – onarım aracı panelvan tipinde ve beyaz renkli olmalıdır. Aracın
                üzerinde Ek-11’de gösterilen tasarımlara uygun şekil ve ölçülerde; dağıtım şirketinin ismi,
                logosu ve internet ana sayfası, “187 Doğal Gaz Acil” logosu ile reflektif şeritler yer almalıdır.
            </p>
            <p>
                (2) Bakım - onarım aracında asgari olarak Ek-12’de yer alan ekipmanlar ile kişisel koruyucu
                donanımlar bulundurulur. Ek-13’te yer alan ekipmanlar ve kişisel koruyucu donanımlar ile
                dağıtım şirketinin gerekli gördüğü avadanlıkların araçta bulundurulması dağıtım şirketinin
                tasarrufundadır.
            </p>
            <p>
                (3) Bakım – onarım personelinin, dağıtım şirketinin ilgili birimleri ile haberleşebilmesi için
                bakım - onarım aracında en az birer adet araç telsizi ve ex-proof özellikli el telsizi
                bulundurulur.
            </p>
            <p>
                (4) Doğal afet, savaş, seferberlik, acil müdahale aracına destek verilmesi, kaçak tarama
                faaliyeti, vb. haller istisna olmak kaydıyla bakım - onarım aracı amacı dışında kullanılamaz.
            </p>
            <p>
                (5) Bakım - onarım aracında sürücülük görevi bakım - onarım personelince yürütülür.
                Bakım - onarım aracında iki personel görev yapar. Gereği halinde, dağıtım şirketinin
                bünyesinde çalışan diğer bakım – onarım personelinden destek alınır.
            </p>
            <p>
                (6) Dağıtım şirketi faaliyet gösterdiği lisanslı dağıtım bölgesindeki bakım - onarım faaliyetleri
                için ekli (Ek-6) listede yer alan metodoloji kapsamında bakım - onarım aracı bulundurur.
            </p>

            <br>

            <p>Bakım – Onarım Atölyesi</p>
            <p><strong>Madde 12 - </strong>(1) Dağıtım şirketi, bakım - onarım faaliyetlerinde kullanılan alet, cihaz ve
                ekipmanların saklanabilmesini teminen, bünyesinde bakım - onarım atölyesi bulundurur veya
                mevcut depolarını bakım - onarım atölyesi olarak kullanabilir. Söz konusu atölyede asgari
                olarak Ek-14’te yer alan alet, cihaz ve ekipmanlar yer alır.
            </p>
            <p>
                (2) Dağıtım şirketi, dağıtım şebekesinde meydana gelebilecek hasarların kısa zamanda
                onarılmasını teminen, bakım - onarım atölyesinde yeterli yedek parça ve onarım malzemesi
                bulundurur.
            </p>

        <div class="text-center my-5">
            <h3>BEŞİNCİ BÖLÜM</h3>
            <p>Kokulandırma Sistemi, Kokulandırma Miktarı ve Ölçümü, Kokulandırma Maddesinin
                Tedariki, Kokulandırma Faaliyetinin SKM’den İzlenebilmesi</p>
        </div>

        <div class="text-justify my-5">

            <p>Kokulandırma Sistemi</p>
            <p><strong>Madde 13 - </strong>(1) Kokulandırma sistemi; doğal gaz dağıtımına konu şehre boru hatları ile gaz
                arzının sağlandığı yerlerde RMS-A çıkışında, CNG veya LNG ile gaz arzının sağlandığı
                şehirlerde dağıtım şebekesine verilmeden önce yer alır. Bahse konu sistem beton kaide
                üzerinde bulunur. Anılan sistemde kullanılacak malzemelerin korozyona uğramaması için
                güvenli malzeme seçimi yapılır ve gerekli önlemler alınır.
            </p>
            <p>
                (2) Kokulandırma sisteminin altında, kokulandırma tankının en az bir buçuk katı hacminde
                sızdırmaz taşkın havuzu bulunur. Sistemde oluşabilecek sızıntıya karşı yeterli havalandırma
                sağlanır. Koku malzemesinin tahliyesi, kokulandırma tankının dolumu ve bakımı esnasında
                koku yayılımını engelleyici her türlü tedbir alınır.
            </p>
            <p>
                (3) Üretici firma tavsiyeleri ve ilgili diğer mevzuat çerçevesinde Ek-7’de yer alan süreler
                içerisinde kokulandırma sisteminin periyodik kontrolü ve bakımı yapılır.
            </p>
            <p>
                (4) Kokulandırma tankı için paslanmaz çelikten imal edilmiş malzeme kullanılır.
                Kokulandırma tankının hacmi; enjeksiyon sistemine ve doğal gaz tüketim miktarına uygun
                olarak, dağıtım şebekesinin ilgili kısmına raf ömrü de dikkate alınarak en az bir yıl, en fazla
                üç yıl süreyle yetecek şekilde ilgili yönetmeliklere ve standartlara uygun olarak tasarlanır.
            </p>
            <p>
                (5) Dağıtım şebekesine koku malzemesini enjekte edilmesini sağlayan pano ve ekipmanlar exproof
                türü malzemeden oluşur.
            </p>

            <br>

            <p>Kokulandırma Miktarı ve Ölçümü</p>
            <p><strong>Madde 14 - </strong>(1) Dağıtım şirketi, işbu Usul ve Esasların 13 üncü maddesinin birinci
                fıkrasındaki istasyon çıkışlarında ilgili standartlarda belirtilen ölçüde ve bileşimde
                kokulandırma maddesini enjekte eder.
            </p>
            <p>
                (2) Dağıtım şirketi, dağıtım şebekesinin koku ölçüm noktalarında bulunan servis kutularından
                veya koku ölçüm noktalarına yakın numune almaya uygun yerlerden koku ölçümü alır. Söz
                konusu ölçümün portatif cihazlar ile yapılması durumunda dağıtım bölgesi genelinde asgari
                beş noktadan olmak üzere, toplam sektör sayısının asgari yüzde ikisinden koku ölçümü alınır.
                Anılan ölçümün SKM ile entegreli sabit koku kromatografları ile yapılması durumunda ise,
                dağıtım bölgesi genelinde asgari üç noktadan olmak üzere, toplam sektör sayısının asgari
                yüzde birinden koku ölçümü alınır.
            </p>
            <p>
                (3) Dağıtım şebekesinin dal yapıya sahip olduğu bölgelerde ise, söz konusu ölçümün portatif
                cihazlar ile yapılması durumunda toplam şehir içi bölge istasyonu sayısının asgari yüzde
                onundan, anılan ölçümün SKM ile entegreli sabit koku kromatografları ile yapılması
                durumunda, asgari beş noktadan olmak üzere toplam şehir içi bölge istasyonu sayısının asgari
                yüzde birinden koku ölçümü alınır.
            </p>
            <p>
                (4) Dağıtım şebekesinin genişlemesine göre koku ölçüm noktaları revize edilir. Koku ölçüm
                noktalarında yapılan ölçüm neticesinde, doğal gaz içerisindeki kokulandırma maddesinin
                miktarı 8-25 mg/m3 arasında olmalıdır. Söz konusu ölçüm en geç ayda bir kez yapılır.
            </p>
            <p>
                (5) Kokulandırma ölçüm cihazlarının kalibrasyon ayarları ve bakımı, bir yılı aşmamak üzere,
                üretici firma tavsiyelerine uygun olarak yetkili servis veya konuya ilişkin akredite olmuş
                kuruluşlara yaptırılır.
            </p>
            <p>
                (6) Doğal gazın kokulandırılmamasını talep eden ve konut ile ticari amaçlı doğal gaz kullanan
                tüketicilerin yararlandığı dağıtım şebekesi ile ilişkili olmayan doğal gaz çevrim santralleri ve
                endüstri tesislerine, kokulandırılmamış doğal gaz satışı yapılabilir. Söz konusu tesislerde
                doğal gaz kaçaklarının tespit edilebilmesi ve gerekli tedbirlerin alınması amacıyla, uygun
                noktalarda ve yeterli sayıda doğal gaz algılayıcı sabit cihaz ve sistemler kullandırılır.
            </p>
            <p>
                (7) Dağıtım şirketi, kokulandırma sisteminde meydana gelen arıza durumlarını gidermesini
                müteakip, dağıtım şebekesinde belirlemiş olduğu koku ölçüm noktalarından en geç üç gün
                içerisinde koku ölçümü alır.
            </p>
            <p>
                (8) Dağıtım şirketi tarafından dağıtım şebekesinin devreye yeni alınan veya hasar nedeniyle
                tadilatı yapılan kısımdan sonraki en yakın yerden en geç bir hafta içerisinde koku ölçümü
                alınır.
            </p>
            <p>
                (9) Doğal gaz kullanıcılarının talebi halinde, dağıtım şirketi talebe ilişkin adresten veya
                mümkün olan en yakın noktadan koku ölçümü alır.
            </p>
            <p>
                (10) Dağıtım şirketi, koku algılaması zayıf olan doğal gaz tüketicileri için uygun gaz algılama
                cihazlarının kurulumunu tavsiye eder.
            </p>
            <p>
                (11) Kokulandırma ölçüm raporları asgari beş yıl süreyle kayıt altında tutulur.
            </p>

            <br>

            <p>Kokulandırma Maddesinin Tedariki</p>
            <p><strong>Madde 15 - </strong>(1) Kokulandırma maddesini üretenlerin, tedarikçilerin, dolduranların,
                yükleyenlerin, boşaltanların, ambalajlayanların, nakil işlemini gerçekleştirecek araca ilişkin
                operatör ve sürücülerin sorumluluk, yükümlülük ve çalışma koşulları ADR hükümlerine
                uygun olmalıdır. Dağıtım şirketi söz konusu faaliyete ilişkin olarak yukarıda sayılanların
                ADR belgesi dâhil gerekli tüm sertifikaların ve dokümanların geçerliliğini kontrol eder. Bahse
                konu iş ve işlemlerin başka şirketler tarafından yürütülmüş olması, dağıtım şirketinin ilgili
                mevzuattan kaynaklanan yükümlülüklerini ortadan kaldırmaz.
            </p>
            <p>
                (2) Dağıtım şirketi gerekli gördüğü durumda, kokulandırma maddesine ilişkin ürün denetimini
                bu konuda akredite olmuş firmalara yaptırabilir.
            </p>
            
        </div>

        <div class="text-center my-5">
            <h3>ALTINCI BÖLÜM</h3>
            <p>Dağıtım Şebekesi Hasarları ve Müdahale Usulleri, Hasarların Maliyetlendirilmesi</p>
        </div>

        <div class="text-justify my-5">

            <p>Dağıtım Şebekesi Hasarları ve Müdahale Usulleri</p>
            <p><strong>Madde 16 - </strong>(1) Dağıtım şirketi tarafından, lisanslı faaliyetini sürdürdüğü dağıtım bölgesinde
                meydana gelen patlama, yangın, sabotaj, şebeke veya iç tesisatta gaz sızıntısı, olağan dışı gaz
                kesintileri gibi acil durumlarda olayın meydana geliş biçimini, olayın gerçekleşme yeri, tarih
                ve saatini, müdahale zamanını ve sonuçlarını, meydana gelen hasarın boyutlarını, mal ve can
                kaybı olup olmadığını, ne gibi tedbirler alındığını, olayın etkilerinin muhtemel giderilme
                sürelerini ve ifade edilmesi gerekli görülen diğer hususları içerecek şekilde; olayın meydana
                geldiği andan itibaren “gazacildurum@epdk.org.tr” elektronik posta adresine iki saat
                içerisinde ön bilgilendirme notu, altı saat içerisinde detaylı bilgilendirme notu gönderilir ve
                yirmi dört saat içerisinde asgari olarak Ek-15’te yer alan form bilgileri ile birlikte diğer
                detayların yer aldığı resmi yazı Kuruma sunulur.
            </p>
            <p>
                (2) Hasarın niteliğine göre dağıtım şirketi tarafından itfaiye, acil sağlık merkezleri veya ilgili
                kurum ve kuruluşları ile bağlantı kurulur. Hasara ilişkin müdahale, asgari olarak işbu Usul ve
                Esasların 5 inci maddesinin altıncı fıkrasındaki hükümler dikkate alınarak yapılır.
            </p>
            <p>
                (3) Dağıtım şebekesine üçüncü şahıslar veya diğer kurum/kuruluşlar tarafından hasar
                verilmesi durumunda, söz konusu hasar için dağıtım şirketi personeli ile hasara neden olan
                gerçek kişi veya kurum/kuruluşların yetkililerinin imzalarının yer aldığı Ek-16’daki hasar
                tespit tutanağı hazırlanır. Hasara neden olan gerçek kişi veya kurum/kuruluşların yetkililerinin
                hasarın meydana geldiği mahalde bulunmaması ya da imzadan imtina etmesi durumunda,
                hasar tespit tutanağına en az iki dağıtım şirketi yetkilisinin imzası ile bu durum not edilir.
            </p>
            <p>
                (4) Hasardan dolayı gazsız kalan binaların servis kutusu içindeki regülatörler manuel olarak
                devreye alınır. Bina içerisindeki her bir aboneye konuya ilişkin bilgi verilir. Abonelere
                ulaşılamadığı durumlarda, söz konusu abonelerin daire girişine durumu anlatan bilgi notu
                bırakılır.
            </p>
            <p>
                (5) Doğal gaz arzının, iletim veya dağıtım şebekesine verilen hasarlar nedeniyle aksaması
                halinde, arz sürekliliğinin devamına yönelik olarak hasara ilişkin onarım yapılana kadar,
                dağıtım şebekesi CNG ve/veya LNG ile beslenebilir. Bu durumda, CNG ve/veya LNG Kurum
                tarafından bu faaliyetler için yetkilendirilmiş lisans sahiplerinden tedarik edilir. Dağıtım
                bölgesinin CNG ve/veya LNG ile beslenmesine başlandığında ve hasara ilişkin onarım
                tamamlandığında Kuruma bilgilendirme yapılır.
            </p>

            <br>

            <p>Hasarların Maliyetlendirilmesi</p>
            <p><strong>Madde 17 - </strong>(1) Hasar tespit tutanağı esas alınarak, hasarın onarımına ilişkin maliyetler Ek-
                17’de yer alan hasar onarım maliyet formunda düzenlenir. Maliyet kalemleri güncel bedeller
                üzerinden hesaplanır. Dağıtım şebekesinde meydana gelen zarar, hasar veren tarafından
                karşılanır.
            </p>
            <p>
                (2) Hasar nedeniyle havaya karışarak kayıp olan gaz miktarı Ek-18’de gösterilen yöntem ile
                hesaplanır.
            </p>
            <p>
                (3) Dağıtım şebekesine üçüncü şahıslar veya diğer kurum/kuruluşlar tarafından hasar
                verilmesi durumunda, hasardan olumsuz etkilenen konut ile ticari ve hizmet kuruluşlarının
                zararları hasar veren tarafından karşılanır. Dağıtım şirketi söz konusu zararlardan sorumlu
                tutulamaz.
            </p>

        </div>

        <div class="text-center my-5">
            <h3>YEDİNCİ BÖLÜM</h3>
            <p>Katodik Koruma Uygulaması, Topraklama Uygulaması, Uyarı Levhaları ve İşaret Direkleri</p>
        </div>

        <div class="text-justify my-5">

            <p>Katodik Koruma Uygulaması</p>
            <p><strong>Madde 18 - </strong>(1) Doğal gaz dağıtım şebekesinde yer altı ve yer üstü tesislerin, keson borular
                dahil, çelik kısımlarının katodik korumasından dağıtım şirketi sorumludur. Söz konusu
                tesisler işletmeye alınmadan önce katodik koruma sistemi kontrol edilmiş ve düzgün çalıştığı
                test edilmiş olmalıdır.
            </p>
            <p>
                (2) Katodik koruma için şehir içinde tesis edilecek tüm ölçüm kutuları tasarımı Ek-19’da yer
                alan paslanmaz çelik ya da uygun paslanmaz malzemeden imal edilir. Katodik korumaya
                ilişkin ölçümler Ek-20’de gösterilen değerler arasında olmalıdır. Katodik koruma ölçüm
                kutuları ve ölçülen değerler kayıt altına alınır.
            </p>
            <p>
                (3) Katodik koruma ünitelerine ilişkin kontrol ve bakım, Ek-7’de yer alan periyotlar içinde
                yapılır.
            </p>

            <br>

            <p>Topraklama Uygulaması</p>
            <p><strong>Madde 19 - </strong>(1) Doğal gaz dağıtım şebekesinin işletmeye alınacak kısımlarının topraklama
                kontrolü yapılmış olmalıdır.
            </p>
            <p>
                (2) A tipi istasyonlarda; istasyonun tüm metal aksamları, aydınlatma armatürleri, tel çit, vb.
                metal donanımlar ile paratonerlerin topraklaması ilk devreye alma işlemindeki direnci azami
                bir ohm olmalıdır.
            </p>
            <p>
                (3) B ve C tipi istasyonlarda; istasyonun tüm metal aksamları, istasyonu çevreleyen tel çit, vb.
                metal donanımların topraklamaları eş potansiyel baraya bağlanır ve ilk devreye alma
                işlemindeki direnci azami üç ohm olmalıdır.
            </p>
            <p>
                (4) A, B ve C tipi istasyonlar için yapılacak olan periyodik ölçümler ilgili yönetmelikler ve
                standartlar kapsamında yapılır. Periyodik olarak ölçülen direnç azami beş ohm olmalıdır.
                Ölçülen direnç değerinin beş ohm’dan yüksek olması durumunda gerekli önlemler derhal
                alınır.
            </p>

            <br>

            <p>Uyarı Levhaları ve İşaret Direkleri</p>
            <p><strong>Madde 20 - </strong>(1) Doğal gaz dağıtım şebekesine ilişkin istasyon ve hatların bulunduğu yerlerde
                asgari olarak Ek-21 ve Ek-22’de tasarımları yer alan uyarı levhaları ve boru hattı işaret
                direkleri (line marker) kullanılır. Söz konusu levha ve direkler dış ortam şartlarına dayanıklı
                olmalıdır. Monte edilen levha ve direkler kayıt altına alınır.
            </p>
            <p>
                (2) Dağıtım şebekesi imalatı yapılan mahalde, şebeke devreye alınmadan önce uyarı levhaları
                yerleştirilir. Doğal gaz dağıtım hatlarının bulunduğu cadde ve sokakların giriş ve çıkış
                bölümlerine asgari birer adet uyarı levhası monte edilir. Cadde ve sokakların uzunluğuna
                bağlı olarak, söz konusu mahallerin orta simetri bölümlerine bir veya birden fazla uyarı
                levhası montajı da yapılabilir. Monte edilecek uyarı levhasının yer seçiminde, insanlar
                tarafından kolaylıkla fark edilebilecek noktaların ve kalıcı yapıların seçilmesine özen
                gösterilir.
            </p>
            <p>
                (3) Yer üstü tesislerinde, uyarı levhalarına ilave olarak, iş sağlığı ve güvenliği ile ilgili diğer
                tehlikelere dair levhalar da ayrıca monte edilir.
            </p>
            <p>
                (4) Yerleşim yeri dışında bulunan doğal gaz dağıtım şebekesinin yer aldığı mahallerde boru
                hattı işaret direği kullanılır. Söz konusu direğin montajı; art arda birbirini görecek şekilde,
                dağıtım şebekesi boru hatlarının dönüş noktalarında ve özel geçiş alanlarında yapılır. Boru
                hattı işaret direklerinin ilgili alana montajını müteakip dağıtım şirketinin coğrafi bilgi
                sistemine gerekli bilgiler işlenir.
            </p>

        </div>

        <div class="text-center my-5">
            <h3>SEKİNCİ BÖLÜM</h3>
            <p>Çeşitli ve Son Hükümler</p>
        </div>

        <div class="text-justify my-5">

            <p>Yürürlük</p>
            <p><strong>Madde 21 - </strong>(1) Bu Usul ve Esaslar yayımlandığı tarihte yürürlüğe girer.
            </p>

            <br>

            <p>Yürütme</p>
            <p><strong>Madde 22 - </strong>(1) Bu Usul ve Esasları Başkan yürütür.
            </p>

        </div>

            <br>

            <a href="index.html">
                <svg width="1em" height="1em" viewBox="0 0 16 16" class="bi bi-arrow-left-square" fill="currentColor" xmlns="http://www.w3.org/2000/svg">
                    <path fill-rule="evenodd" d="M14 1H2a1 1 0 0 0-1 1v12a1 1 0 0 0 1 1h12a1 1 0 0 0 1-1V2a1 1 0 0 0-1-1zM2 0a2 2 0 0 0-2 2v12a2 2 0 0 0 2 2h12a2 2 0 0 0 2-2V2a2 2 0 0 0-2-2H2z"/>
                    <path fill-rule="evenodd" d="M8.354 11.354a.5.5 0 0 0 0-.708L5.707 8l2.647-2.646a.5.5 0 1 0-.708-.708l-3 3a.5.5 0 0 0 0 .708l3 3a.5.5 0 0 0 .708 0z"/>
                    <path fill-rule="evenodd" d="M11.5 8a.5.5 0 0 0-.5-.5H6a.5.5 0 0 0 0 1h5a.5.5 0 0 0 .5-.5z"/>
                </svg>
            </a>
        
    </div>

</body>
</html>