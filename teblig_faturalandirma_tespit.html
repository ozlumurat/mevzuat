<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="https://stackpath.bootstrapcdn.com/bootstrap/4.5.0/css/bootstrap.min.css" integrity="sha384-9aIt2nRpC12Uk9gS9baDl411NQApFmC26EwAOH8WgZl5MYYxFfc+NcPb1dKGj7Sk" crossorigin="anonymous">

    <title>Doğal Gazın Faturalandırmaya Esas Satış Miktarının Tespiti Ve Faturalandırılmasına İlişkin Esaslar Hakkında Tebliğ</title>
</head>
<body>
    
    <div class="container">
        <div class="jumbotron text-center">
            <h2>DOĞAL GAZIN FATURALANDIRMAYA ESAS SATIŞ MİKTARININ TESPİTİ VE FATURALANDIRILMASINA İLİŞKİN ESASLAR HAKKINDA TEBLİĞ</h2>
        </div>

        <a href="index.html">
            <svg width="1em" height="1em" viewBox="0 0 16 16" class="bi bi-arrow-left-square" fill="currentColor" xmlns="http://www.w3.org/2000/svg">
                <path fill-rule="evenodd" d="M14 1H2a1 1 0 0 0-1 1v12a1 1 0 0 0 1 1h12a1 1 0 0 0 1-1V2a1 1 0 0 0-1-1zM2 0a2 2 0 0 0-2 2v12a2 2 0 0 0 2 2h12a2 2 0 0 0 2-2V2a2 2 0 0 0-2-2H2z"/>
                <path fill-rule="evenodd" d="M8.354 11.354a.5.5 0 0 0 0-.708L5.707 8l2.647-2.646a.5.5 0 1 0-.708-.708l-3 3a.5.5 0 0 0 0 .708l3 3a.5.5 0 0 0 .708 0z"/>
                <path fill-rule="evenodd" d="M11.5 8a.5.5 0 0 0-.5-.5H6a.5.5 0 0 0 0 1h5a.5.5 0 0 0 .5-.5z"/>
            </svg>
        </a>

        <div class="text-justify my-5">

            <p>Amaç ve kapsam</p>
            <p><strong>Madde 1 - </strong>Bu Tebliğ, doğal gazın faturalandırmaya esas satış miktarının tespiti ve faturalandırılmasına ilişkin usul ve esasları kapsar.</p>
            <br>

            <p>Dayanak</p>
            <p><strong>Madde 2 - </strong>Bu Tebliğ, 26 Eylül 2002 tarihli ve 24888 sayılı Resmî Gazete’de yayımlanan Doğal Gaz Piyasası Tarifeler Yönetmeliğinin 7 nci maddesi ile 3 Kasım 2002 tarihli ve 24925 sayılı Resmî Gazete’de yayımlanan Doğal Gaz Piyasası Dağıtım ve Müşteri Hizmetleri Yönetmeliğine dayanılarak hazırlanmıştır.</p>
            <br>

            <p>Tanımlar</p>
            <p><strong>Madde 3 - </strong>Bu tebliğde geçen;</p>
            <p>
                1)Fiili üst ısıl değer: Doğal gazın ilgili tahakkuk dönemi içindeki her gün için tespit edilen üst ısıl değerlerinin o tahakkuk dönemi için hesaplanan metreküp cinsinden hacimsel akış ağırlıklı ortalamasını,
                <br>2)Metreküp (m³): 1,01325 bar mutlak basınç ve 15oC sıcaklıkta bir metre küp hacim kaplayan doğal gaz miktarını,
                <br>3)Müşteri: Serbest veya serbest olmayan tüketiciyi,
                <br>4)Ölçü ve Ölçü Aletleri Muayene Yönetmeliği: Sanayi ve Ticaret Bakanlığı tarafından 3516 Sayılı Ölçüler ve Ayar Kanunu’na dayanılarak çıkarılan Yönetmeliği,
                <br>5)Ön ödemeli sayaç: Abonenin bedelini daha önceden ödediği miktarda doğal gaz kullanımına imkân veren, Ölçü ve Ölçü Aletleri Muayene Yönetmeliği’ne tabi ve dağıtım şirketinin sistemine uyum sağlayan sayacı,
                <br>6)Sayaç: Müşterilerin doğal gaz tüketimini ölçmeye esas Ölçü ve Ölçü Aletleri Muayene Yönetmeliğine tabi cihazı,
                <br>7)Tahakkuk dönemi: Mekanik sayaçlar için faturalandırma dönemini,
            </p>
            <p>ifade eder.</p>
            <br>

            <p>Birim çevirmeleri</p>
            <p><strong>Madde 4 - </strong>Doğal gaz piyasasında faaliyette bulunan tüm tüzel kişiler işlem yaptıkları doğal gaz miktarını enerji bazında gösterir. Doğal gaz miktarının enerji bazında hesaplanması için;</p>
            <p>
                1 Kalori = 4,184 Joule (thermochemical calorie)
                <br>1 kWh = 3.600.000 joule kullanımıyla, 9155 kcal/m³ üst ısıl değer esas alınarak
                <br>1m³ = 10,64 kWh
            </p>
            <p>kullanılır.</p>
            <br>

            <p>Perakende satış fiyatı</p>
            <p><strong>Madde 5 - </strong>Perakende satış fiyatı; birim doğal gaz alım fiyatı, birim hizmet ve amortisman bedelleri ile diğer faktörlerden oluşur.</p>
            <p>Dağıtım şirketi, perakende satış tarifesindeki fiyatları, enerji (kWh) ve 9155 kcal/ m³ üst ısıl değeri esas alarak hacim (m3) bazında gösterir.</p>
            <p>Tarifelerde; YTL gösterimde, kWh bazındaki fiyatlar virgülden sonra sekiz hane, m³ bazındaki fiyatlar ise virgülden sonra altı hane alınır. KWh için yuvarlama yapılırken virgülden sonraki dokuzuncu hanedeki rakam beş ve üzeri ise sekizinci hanedeki rakam bir üst değere yuvarlanır; beşin altında ise dikkate alınmaz. Metreküp (m³) bazındaki fiyatlar için yuvarlama yapılırken virgülden sonraki yedinci hanedeki rakam beş ve üzeri ise altıncı hanedeki rakam bir üst değere yuvarlanır; beşin altında ise dikkate alınmaz. TL ile gösterimlerde YTL olarak belirtilen fiyatlar 1.000.000 ile çarpılır.</p>
            <p>Perakende satış fiyatının (f) enerji bazından (YTL/kWh) hacim bazına (YTL/m³) çevrilmesinde doğal gazın referans üst ısıl değeri olarak 9155 kcal/ m³ esas alınır ve hacim bazındaki fiyat aşağıdaki formüle göre hesaplanır.</p>
            <p>fs = f X 10,64 kWh/ m³</p>
            <p>
                Burada,
                fs : 9155 kcal/ m³ üst ısıl değere baz perakende satış fiyatı (YTL/m³),
                <br>f : Perakende satış fiyatıdır (YTL/kWh).
            </p>
            <br>

            <p>Üst Isıl Değer</p>
            <p><strong>Madde 6 - </strong>Üst ısıl değer; doğal gazın içeriğinde bulunan hidrokarbonların (metan, etan, propan, bütan, pentan ve yüksek hidrokarbonlar) ve varsa diğer bileşenlerin (azot, karbondioksit, oksijen) kimyasal birleşim yüzdeleri dikkate alınarak ISO 6976 standartına göre hesaplanır. Bu bileşenler dağıtım şebekesine girişte gaz kromotograf vasıtasıyla ölçülür.</p>
            <br>

            <p>Faturalandırmaya Esas Doğal Gaz Satış Miktarı</p>
            <p><strong>Madde 7 - </strong>Faturalandırmaya esas doğal gaz satış miktarlarının hesaplanmasında aşağıdaki usul ve esaslar uygulanır.</p>
            <p>Sayaçlardan ölçülen hacim değeri, otomatik hacim düzelticisi vasıtasıyla veya düzeltme katsayısı (K) ile çarpılarak düzeltilmiş hacme çevrilir. 300 mbar’ın üzerinde doğal gaz kullanan müşterilerin ölçüm sistemlerinde otomatik hacim düzelticisinin bulunması zorunludur. 300 mbar ve altında otomatik hacim düzelticisi bulunmaması halinde, sayaçtan ölçülen hacim değeri aşağıdaki eşitliklere göre hesaplanan düzeltme katsayısı (K) ile çarpılarak bulunur.</p>
            <p>md = ms x K</p>
            <p><img src=".\img\k_duzeltme_katsayisi.jpg" height="45"></p>
            <p>P = Pa + Ps</p>
            <p>
                Burada,
                <br>md: Düzeltilmiş hacim (m³),
                <br>ms: Sayaçtan ölçülen hacim,
                <br>K: Düzeltme katsayısı,
                <br>P: Ölçüm basıncı (bar),
                <br>Pa: Aylık olarak şehir giriş veya diğer ölçüm istasyonuna girilmiş basınç değeri (bara),
                <br>Pr: Referans şartlardaki basınç (1,01325 bar),
                <br>Ps: Sayaç ölçüm basıncı (barg),
                <br>T: Pa değerinin alındığı Meteoroloji İstasyon Müdürlüğünden ilgili şehir için alınmış son on yılın (yoksa ilk ölçümün yapıldığı tarihten itibaren) 75 cm için hesaplanan toprak altı sıcaklık değerlerinin, her tahakkuk dönemi için ayrı ayrı olmak üzere, ortalaması (0K), ön ödemeli sayaçlarda bir önceki aya ait 75 cm için hesaplanan toprak altı sıcaklık değerlerinin ortalaması (0K),
                <br>Tr: Referans şartlardaki sıcaklık (288,15 0K),
                <br>Z: Ölçüm şartlarındaki sıkıştırılabilirlik,
                <br>Zr: Referans şartlardaki sıkıştırılabilirliktir.
                <br>Zr / Z (sıkıştırılabilirlik oranı) = 1 olarak alınır.
            </p>
            <p>Aylık olarak şehir giriş istasyonuna girilen basınç değeri için, ilgili şehrin Meteoroloji İstasyon Müdürlüğünden (Meteoroloji İstasyon Müdürlüğü bulunmaması halinde en yakın şehrin Meteoroloji İstasyon Müdürlüğü’nden) ilgili şehir için alınmış son on yıla ait, yoksa ilk ölçümün yapıldığı tarihten itibaren, ay bazında atmosfer basıncı değerleri ortalaması dağıtım şirketince temin edilir. Bu değer, dağıtım veya iletim şirketi tarafından diğerinin nezaretinde şehir giriş istasyonuna girilir. Diğer ölçüm istasyonlarına aylık basınç girişi için, ilgili lisans sahibince, istasyon mahallinde ölçtüğü veya en yakın Meteoroloji İstasyonundan alınmış atmosfer basıncı değerlerinin son on yıla ait, yoksa ilk ölçümün yapıldığı tarihten itibaren, ay bazındaki ortalaması kullanılır.</p>
            <p>Her tahakkuk dönemi için fiili üst ısıl değer düzeltmesi yapılması zorunludur. Bu amaçla faturalandırmaya esas alınacak doğal gaz satış miktarı, enerji olarak aşağıdaki formüle göre hesaplanır.</p>
            <p><img src=".\img\mf_dogal_gaz_satis_miktari.jpg" height="50"></p>
            <p>
                Burada,
                <br>mf: Faturalandırmaya esas alınacak doğal gaz satış miktarı (kWh),
                <br>md: Düzeltilmiş hacmi (m³),
                <br>d: İlgili tahakkuk döneminin fiili üst ısıl değeridir (kcal/m³).
            </p>
            <p>Ön ödemeli sayaç kullanan müşteriler için, faturalandırmaya esas alınacak doğal gaz satış miktarı, bir önceki aya ait her gün için tespit edilen üst ısıl değerlerinin o ay için hesaplanan metreküp cinsinden hacimsel akış ağırlıklı ortalaması kullanılarak yukarıdaki formüllere göre hesaplanır.</p>
            <p>Ön ödemeli sayaç kullanmayan müşterilerin faturalarında;</p>
            <p>
                1. Perakende satış fiyatı (YTL/kWh),
                <br>2. Tahakkuk döneminin fiili üst ısıl değeri (kWh/ m³),
                <br>3. Faturalandırmaya esas doğal gaz satış miktarı (kWh),
                <br>4. Toplam ödenecek bedel (YTL),
                <br>5. Sayaçtan ölçülen hacim (m³),
                <br>6. Düzeltme katsayısı (K),
            </p>
            <p>gösterilir.</p>
            <p>Ön ödemeli sayaç kullanan müşterilerin faturalarında;</p>
            <p>
                1. Perakende satış fiyatı (YTL/kWh),
                <br>2. Bir önceki aya ait her gün için tespit edilen üst ısıl değerlerinin o ay için hesaplanan metreküp cinsinden hacimsel akış ağırlıklı ortalaması (kWh/ m³),
                <br>3. Faturalandırmaya esas doğal gaz satış miktarı (kWh),
                <br>4. Toplam ödenecek bedel (YTL),
                <br>5. Karta yüklenen hacim (m³),
                <br>6. Düzeltme katsayısı (K)
            </p>
            <p>gösterilir.</p>
            <p>Karta yüklenen hacmin hesabında aşağıda verilen formül uygulanır.</p>
            <p><img src=".\img\mk_karta_yuklenen_hacim.jpg" height="50"></p>
            <p>
                Burada,
                <br>mk: Karta yüklenen hacim (m³),
                <br>mf: Faturalandırmaya esas alınacak doğal gaz satış miktarı (kWh),
                <br>d: Bir önceki aya ait her gün için tespit edilen üst ısıl değerlerinin o ay için hesaplanan metreküp cinsinden hacimsel akış ağırlıklı ortalaması (kcal/ m³),
                <br>K: Düzeltme katsayısıdır.
            </p>
            <br>

            <p>Bilgilendirme</p>
            <p><strong>Madde 8 - </strong>Her tahakkuk dönemine ait fiili üst ısıl değer ile düzeltme katsayısı (K) ve bu değerler esas alınarak yapılan hesaplamalar faturalarda belirtilir. Ayrıca, dağıtım şirketi bu bilgileri web sitesinde yayınlar. Ön ödemeli sayaç kullanılan sistemler için ise bir önceki aya ait her gün için tespit edilen üst ısıl değerlerinin o ay için hesaplanan metreküp cinsinden hacimsel akış ağırlıklı ortalaması ile düzeltme katsayısı (K) web sitesinde yayınlanır.</p>
            <br>

            <p><strong>Geçici Madde 1 - </strong>Bu Tebliğin yayımı tarihinden itibaren 1 (bir) yıl içinde 300 mbar’ın üzerinde doğal gaz kullanan müşterilerin ölçüm sistemlerine otomatik hacim düzelticisi dahil edilir.</p>
            <br>

            <p>Yürürlük</p>
            <p><strong>Madde 9 - </strong>Bu Tebliğ yayımı tarihinde yürürlüğe girer.</p>
            <br>

            <p>Yürütme</p>
            <p><strong>Madde 10 - </strong>Bu Tebliğ hükümlerini Enerji Piyasası Düzenleme Kurumu Başkanı yürütür.</p>

        </div>

        <div class="my-5"> <!-- Ana Sayfa'ya dön butonu -->
            <a href="index.html">
                <svg width="1em" height="1em" viewBox="0 0 16 16" class="bi bi-arrow-left-square" fill="currentColor" xmlns="http://www.w3.org/2000/svg">
                    <path fill-rule="evenodd" d="M14 1H2a1 1 0 0 0-1 1v12a1 1 0 0 0 1 1h12a1 1 0 0 0 1-1V2a1 1 0 0 0-1-1zM2 0a2 2 0 0 0-2 2v12a2 2 0 0 0 2 2h12a2 2 0 0 0 2-2V2a2 2 0 0 0-2-2H2z"/>
                    <path fill-rule="evenodd" d="M8.354 11.354a.5.5 0 0 0 0-.708L5.707 8l2.647-2.646a.5.5 0 1 0-.708-.708l-3 3a.5.5 0 0 0 0 .708l3 3a.5.5 0 0 0 .708 0z"/>
                    <path fill-rule="evenodd" d="M11.5 8a.5.5 0 0 0-.5-.5H6a.5.5 0 0 0 0 1h5a.5.5 0 0 0 .5-.5z"/>
                </svg>
            </a>
        </div>


    </div>

</body>
</html>