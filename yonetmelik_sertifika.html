<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="https://stackpath.bootstrapcdn.com/bootstrap/4.5.0/css/bootstrap.min.css" integrity="sha384-9aIt2nRpC12Uk9gS9baDl411NQApFmC26EwAOH8WgZl5MYYxFfc+NcPb1dKGj7Sk" crossorigin="anonymous">
    <link href="https://maxcdn.bootstrapcdn.com/bootstrap/4.0.0/css/bootstrap.min.css" rel="stylesheet">
    <link href="https://cdnjs.cloudflare.com/ajax/libs/font-awesome/5.15.4/css/all.min.css" rel="stylesheet">
    <style>
        html {
            scroll-behavior: smooth;
        }
        /* Geri Dön Butonu için Stil */
        .scroll-to-top {
          position: fixed;
          bottom: 20px;
          right: 20px;
          display: none;
          z-index: 999;
          background-color: none;
          color: none;
          border: none;
          border-radius: 50%;
          padding: 15px;
          cursor: pointer;
          box-shadow: 0px 0px 10px rgba(0, 0, 0, 0.1);
        }
        .scroll-to-top:focus {
          outline: none;
        }
        .scroll-to-top .fa {
        font-size: 20px;
        }

    </style>

    <script src="script.js"></script>

    <button class="scroll-to-top" onclick="scrollToTop()">
        <i class="fa fa-arrow-up"></i>
    </button>

    <title>Doğal Gaz Piyasası Sertifika Yönetmeliği</title>
</head>
<body>
    
    <div class="container">
        <div class="jumbotron text-center">
            <h2>DOĞAL GAZ PİYASASI SERTİFİKA YÖNETMELİĞİ</h2>
            <h6 class="text-danger">Son güncelleme tarihi 05.03.2025</h4>
        </div>

        <a href="index.html">
            <svg width="2em" xmlns="http://www.w3.org/2000/svg" viewBox="0 0 512 512">
                <path d="M48 256a208 208 0 1 1 416 0A208 208 0 1 1 48 256zm464 0A256 256 0 1 0 0 256a256 256 0 1 0 512 0zM217.4 376.9c4.2 4.5 10.1 7.1 16.3 7.1c12.3 0 22.3-10 22.3-22.3l0-57.7 96 0c17.7 0 32-14.3 32-32l0-32c0-17.7-14.3-32-32-32l-96 0 0-57.7c0-12.3-10-22.3-22.3-22.3c-6.2 0-12.1 2.6-16.3 7.1L117.5 242.2c-3.5 3.8-5.5 8.7-5.5 13.8s2 10.1 5.5 13.8l99.9 107.1z"/>
            </svg>
        </a>

        <div class="text-center my-5"> <!-- KISIM VE BÖLÜM -->
            <h3>BİRİNCİ KISIM</h3>
            <p>Genel Hükümler</p>
            <h3>BİRİNCİ BÖLÜM</h3>
            <p>Amaç, Kapsam, Hukuki Dayanak ve Tanımlar</p>
        </div>

        <div class="text-justify my-5">

            <p>Amaç</p>
            <p><strong>Madde 1 - </strong>Bu Yönetmeliğin amacı, doğal gaz piyasasında iç tesisat ve servis hatları ile yapım ve hizmet faaliyetlerini yürüten gerçek veya tüzel kişilere verilecek sertifikalara ilişkin usul ve esasların belirlenmesidir.</p>
            <br>

            <p>Kapsam</p>
            <p><strong>Madde 2 - </strong>Bu Yönetmelik, doğal gaz piyasasında iç tesisat ve servis hatları ile yapım ve hizmet faaliyetlerini yürüten gerçek veya tüzel kişilere sertifika verilmesi, sertifika kapsamındaki faaliyetlerin yürütülmesi, sertifikaların iptali, sona ermesi, yenilenmesi, tadili ile sertifika ve yetki belgesi sahiplerinin hak ve yükümlülüklerine ilişkin usul ve esasları kapsar.</p>
            <br>

            <p>Hukuki dayanak</p>
            <p><strong>Madde 3 - </strong>Bu Yönetmelik, 4628 sayılı Elektrik Piyasası Kanunu ile <a href="4646_kanun.html" class="text-info">4646 sayılı Doğal Gaz Piyasası Kanunu</a>na dayanılarak hazırlanmıştır.</p>
            <br>

            <p>Tanımlar</p>
            <p><strong>Madde 4 - </strong>Bu Yönetmelikte geçen;</p>
            <p>
                1) Kanun: 18/4/2001 tarihli ve <a href="4646_kanun.html" class="text-info">4646 sayılı Doğal Gaz Piyasası Kanunu</a>nu,
                <br>2) Kurum: Enerji Piyasası Düzenleme Kurumunu,
                <br>3) Kurul: Enerji Piyasası Düzenleme Kurulunu,
                <br>4) Başkan: Enerji Piyasası Düzenleme Kurulu Başkanını,
                <br>5) Bağlantı hattı: Ulusal iletim şebekesini veya dağıtım şebekesini serbest tüketici servis kutusuna veya basınç düşürme ve ölçüm istasyonuna bağlayan boru hattını ve servis kutusu veya basınç düşürme ve ölçüm istasyonu dahil ilgili teçhizatı,
                <br>6) Basınç düşürme ve ölçüm istasyonu: Doğal gazın basıncının düşürüldüğü, ayarlandığı ve doğal gaz miktarının ölçüldüğü istasyonu,
                <br>7) Dağıtım: Doğal gazın müşterilere teslim edilmek üzere mahalli gaz boru hattı şebekesi ile naklini ve perakende satışını,
                <br>8) Dağıtım şebekesi: Bir dağıtım şirketinin belirlenmiş bölgesinde, işlettiği doğal gaz dağıtım tesislerini ve boru hatlarını,
                <br>9) Dağıtım şirketi: Belirlenen bir şehirde doğal gazın dağıtımı ve mahalli gaz boru hattı şebekesi ile nakli faaliyetlerini yapmaya yetkili kılınan tüzel kişiyi,
                <br>10) Depolama şirketi: Doğal gazın depolama faaliyetini gerçekleştirmek üzere yetkilendirilen tüzel kişiyi,
                <br>11) Doğal gaz: Yerden çıkarılan veya çıkarılabilen gaz halindeki doğal hidrokarbonlar ile bu gazların piyasaya sunulmak üzere çeşitli yöntemlerle sıvılaştırılmış, basınçlandırılmış veya fiziksel işlemlere tabi tutulmuş (Sıvılaştırılmış Petrol Gazı-LPG hariç) diğer hallerini,
                <br>12) İç tesisat: Basınç düşürme ve ölçüm istasyonu veya servis kutusu çıkışından itibaren sayaç hariç, müşteri tarafından yaptırılan ve mülkiyeti müşteriye ait olan boru hattı ve teçhizatı ile tüketim cihazları, atık gaz çıkış borusu, baca ve havalandırma sistemleri gibi tesisatı,
                <br>13) İhracatçı şirket: Üretim şirketi ve toptan satış şirketlerinden veya ithalatçı şirketlerden satın aldığı gazı yurt dışına pazarlayan tüzel kişiyi,
                <br>14) İletim: Üretime mahsus toplama hatları ve dağıtım şebekeleri haricindeki gaz boru hattı şebekesi veya sıvılaştırılmış doğal gaz (LNG) taşıma vasıtalarıyla gerçekleştirilen doğal gaz naklini,
                <br>15) İletim şirketi: İletim faaliyetlerini gerçekleştiren tüzel kişiyi,
                <br>16) İlgili mevzuat: Doğal gaz piyasasına ilişkin kanun, yönetmelik, tebliğ, genelge, Kurul kararları ile ilgili gerçek veya tüzel kişinin sertifikasının ekini ve ayrılmaz parçasını oluşturan genel ve özel hükümleri,
                <br>17) İthalatçı şirket: Doğal gazın toptan satış şirketlerine, serbest tüketicilere veya ihracatçı şirketlere satışı veya yurt dışına doğrudan satışı amacıyla yurt dışından LNG veya gaz formunda doğal gaz temin edilmesi faaliyetlerini gerçekleştiren tüzel kişiyi,
                <br>18) Lisans: Tüzel kişilere piyasa faaliyetinde bulunabilmeleri için bu Kanun uyarınca Kurul tarafından her bir piyasa faaliyeti için verilen izin belgesini,
                <br>19) Serbest tüketici: Yurt içinde herhangi bir üretim şirketi, ithalat şirketi, dağıtım şirketi veya toptan satış şirketi ile doğal gaz alım-satım sözleşmesi yapma serbestisine sahip gerçek veya tüzel kişiyi,
                <br>20) Serbest olmayan tüketici (abone): Doğal gazı kendi kullanımı için dağıtım şirketlerinden almak zorunda olan gerçek veya tüzel kişiyi,
                <br>21) Sertifika: Doğal gaz faaliyeti yapan tüzel kişilerin sistemde yer alacak tesislerinin tasarımı, yapımı, revizyonu, bakımı, onarımı, kontrolü, müşavirliği ve benzeri hizmetlerde bulunacak gerçek ve tüzel kişilerin yeterliliğini gösteren ve Kurul tarafından verilen izni,
                <br>22) Servis hattı: Dağıtım şebekesini abone servis kutusuna veya basınç düşürme ve ölçüm istasyonuna bağlayan boru hattı ve servis kutusu ya da basınç düşürme ve ölçüm istasyonu dâhil ilgili teçhizatı,
                <br>23) Servis kutusu: Servis ya da bağlantı hattının bitimine konulan ve içinde servis regülatörü veya servis regülatör-sayaç seti ve/veya vana bulunan kutuyu ya da ana kapama vanasını,
                <br>24) Servis regülatörü: Servis hattı basıncını istenilen basınca düşüren cihazı,
                <br>25) Sistem: Doğal gazın üretimi, iletimi, depolanması ve dağıtımı işlevlerini yerine getirmek üzere kurulan tesis ve teçhizatı,
                <br>26) Şehir: Belediye veya Büyükşehir belediye sınırları içerisinde kalan imarlı alanlar bütününü,
                <br>27) Toptan satış şirketi: Sistem içinde veya dışında, iletim veya dağıtım faaliyeti yapmaksızın, doğal gazın toptan satış faaliyeti ile iştigal eden tüzel kişiyi,
                <br>28) Ulusal iletim şebekesi: Ulusal iletim sisteminin bir parçası olan yüksek basınçlı boru hatlarını,
                <br>29) Üretim şirketi (işletmeci): Türkiye’de üretim faaliyetini gerçekleştiren tüzel kişiyi,
                <br>30) Yetki belgesi: Resmi veya özel şirketlerin iç tesisat ve servis hatları sertifikası vermelerine izin veren ve Kurul tarafından yapılan yazılı yetkilendirmeyi, ifade eder.
            </p>

        </div>

        <div class="text-center my-5"> <!-- BÖLÜM -->
            <h3>İKİNCİ BÖLÜM</h3>
            <p>Sertifika Alma Yükümlülüğü, Yetki Belgesi, Sertifika Türleri ile Sertifika Süresi</p>
        </div>

        <div class="text-justify my-5">

            <p>Sertifika alma yükümlülüğü</p>
            <p><strong>Madde 5 - </strong>Doğal gazla ilgili herhangi bir yapım ve hizmet faaliyeti, sertifika sahibi olmayan kişiler tarafından gerçekleştirilemez. Bu tür faaliyetlerin ihalesi aşamasında sertifika gerekli değildir, ancak faaliyetin yürütülmesi için sertifika alınması zorunludur.</p>
            <p>İç tesisat ve servis hatları sertifikaları, şehir içi dağıtım şirketleri ile Kurum adına ve Kurum tarafından yetki belgesi ile yetkilendirilen resmi veya özel şirketler tarafından verilir.</p>
            <p>Sistemle ilgili;</p>
            <p>
                a) Fizibilite, etüt, proje, müşavirlik, kontrol ve denetleme,
                <br>b) Yapım,
                <br>c) Servis, bakım ve onarım
            </p>
            <p>gibi hizmetleri yapacak olanlar da yapacakları faaliyetler için, Kurumdan sertifika almak zorundadır.</p>
            <br>

            <p>Yetki belgesi</p>
            <p><strong>Madde 6 - </strong>Yetki belgesi, Kurum adına ve Kurum tarafından, iç tesisat ve servis hatları sertifikası vermek üzere, resmi veya özel şirketlerin yetkilendirilmesi amacıyla verilen belgedir. Yetki belgesi almak isteyen resmi veya özel şirketler, EK- 4’deki başvuru dilekçesi ile EK–5’deki belgeleri tamamlamak suretiyle Kuruma başvuruda bulunurlar. Kurum tarafından uygun bulunan şirketlere yetki belgesi verilir. Dağıtım lisansı sahibi şirketlerin yetki belgesi alma zorunluluğu yoktur. Ancak dağıtım lisansı sahibi şirketler, yetki belgesi sahibi şirketlerle ilgili bu yönetmelik ve ilgili tebliğ hükümlerine tabidir.</p>
            <p>Kurum, uygun bulduğu şirketlere cari yıl için belirtilen tutarda ücreti yatırmaları mukabilinde, başvurularının kabul edildiği tarihten itibaren altmış gün içinde yetki belgesini verir. Kanuna ve mevzuata aykırı davrandığı tespit edilen yetki belgesi sahibi şirketlere Kanunun 9 uncu maddesinin ilgili hükümleri uygulanır ve yetki belgeleri Kurum tarafından yürürlükten kaldırılır. Yetki belgesi almaya hak kazanan veya yetki belgeleri yürürlükten kaldırılan şirketler Kurumun internet sayfasında ilan edilir.</p>
            <br>

            <p>Sertifika türleri</p>
            <p><strong>Madde 7 - </strong>Bu Yönetmelik kapsamında düzenlenen sertifika türleri aşağıdaki gibidir:</p>
            <p>a) Yapım ve hizmet sertifikası; Doğal gaz piyasasında yer alan tesislerin fizibilite, etüt, proje, müşavirlik, kontrol, denetleme, yapım, servis, bakım ve onarım hizmetlerini yapmaya yeterli olduklarını gösteren ve Kurul tarafından gerçek veya tüzel kişilere verilen izin belgesidir,</p>
            <p>2b) İç tesisat ve servis hatları sertifikası; Şehir içi dağıtım şebekesine ait servis hatları ve iç tesisat ile ilgili proje, müşavirlik, kontrol, yapım, denetim, servis, bakım-onarım hizmetlerini yapmaya yeterli olduklarını gösteren, dağıtım şirketleri ile yetki belgesi sahibi resmi veya özel şirketler tarafından düzenlenen ve ilgili dağıtım şirketinin belirlenmiş bölgesinde geçerli olan ve gerçek veya tüzel kişilere verilen izin belgesidir.</p>
            <br>

            <p>Sertifikanın süresi</p>
            <p><strong>Madde 8 - </strong>Sertifikalar bir defada en az on, en fazla otuz yıllık süre için verilir.</p>

        </div>

        <div class="text-center my-5"> <!-- BÖLÜM -->
            <h3>ÜÇÜNCÜ BÖLÜM</h3>
            <p>Sertifika Verme Usul ve Esasları</p>
        </div>

        <div class="text-justify my-5">

            <p>Sertifika başvurusu</p>
            <p><strong>Madde 9 - </strong>Sertifika almak isteyen gerçek veya tüzel kişiler; EK-1 ve EK-2’de yer alan ilgili sertifika başvuru dilekçesi ve EK-3’de belirtilen bilgi ve belgeler ile birlikte yapım ve hizmet sertifikası almak için Kuruma, iç tesisat ve servis hatları sertifikası almak için dağıtım lisansı sahibi şirkete ya da yetki belgesi sahibi şirketlere başvuruda bulunur.</p>
            <p>İlgili mevzuata uygun olarak yapılmadığı tespit edilen sertifika başvurularındaki eksiklik veya yanlışlıklar, tebliğ tarihinden itibaren otuz gün içinde giderilmediği takdirde başvuru yapılmamış sayılır ve başvuru evrakı iade edilir.</p>
            <br>

            <p>Sertifikanın verilmesi</p>
            <p><strong>Madde 10 - </strong>Kuruma yapılacak sertifika başvurularına 60 (altmış) gün içinde cevap verilir. Sertifika verilmesinin uygun görülmesi halinde, sertifika alma bedelinin Kuruma ödenmesini müteakip sertifika verilir. Sertifika alma bedelinin tebliğ tarihinden itibaren otuz gün içinde Kurum hesabına yatırılmaması halinde sertifika başvurusu reddedilir ve başvuru evrakı iade edilir.</p>
            <p>İç tesisat ve servis hatları sertifikası başvurularına 30 (otuz) gün içinde cevap verilir. Sertifika verilmesinin uygun görülmesi halinde, sertifika alma bedelinin ödenmesini müteakip sertifika verilir. Dağıtım şirketinin alacağı sertifika hizmet bedelinin tebliğ tarihinden itibaren 30 (otuz) gün içinde yatırılmaması halinde sertifika başvurusu reddedilir ve başvuru evrakı iade edilir.</p>
            <p>Sertifikalar ve sertifika sahibi gerçek veya tüzel kişilerin hak ve yükümlülükleri sertifikada belirtilen tarihten itibaren geçerlilik kazanır.</p>
            <p>Sertifika verilmesini müteakip her sertifika sahibi için ayrı bir sicil dosyası açılır ve ilgili mevzuat hükümlerine göre sicil kayıtları tutulur. Yapım ve hizmet sertifikası alan gerçek ve tüzel kişiler, Kurumun internet sayfasında, iç tesisat ve servis hatları sertifikası alan gerçek ve tüzel kişiler, sertifika aldığı şirketin internet sayfasında ilan edilir.</p>
            <br>

            <p>Sertifika sahibinin hak ve yükümlülükleri</p>
            <p><strong>Madde 11 - </strong>Sertifika sahibi gerçek ve tüzel kişilerin, ilgili mevzuatta düzenlenenlerin yanısıra diğer hak ve yükümlülükleri şunlardır:</p>
            <p>
                a) Sertifika sahipleri, sertifikalarında belirtilen faaliyet konuları dışında doğal gaz piyasasında yer alan tesisler ile iç tesisat ve servis hatlarına ilişkin hiçbir yapım ve hizmet faaliyetinde bulunamaz.
                <br>b) Sertifika sahipleri Kurum tarafından denetlenebilir veya denetlettirilebilir. Sertifika sahibi, yerinde denetim esnasında denetimde bulunanlara her türlü kolaylığı sağlamakla yükümlüdür.
                <br>c) Sertifika sahipleri, Kurumun ya da sertifika aldıkları şirketin, mevzuattan kaynaklanan denetleme ve araştırma gibi görevlerini yerine getirebilmesi için, istenilen bilgi ve belgeleri eksiksiz olarak vermek ya da talep edilmesi halinde göndermek zorundadır.
                <br>d) İç tesisat ve servis hattı sertifikası sahipleri, sertifikalarını almış oldukları şirketin yetki belgesinin Kurum tarafından yürürlükten kaldırılması durumunda, aynı hak ve yükümlülüklerle Kurum tarafından belirlenen başka bir yetki belgesi sahibi ile ilişkilendirilir. Sertifikalarını dağıtım lisansı sahibinden alan gerçek veya tüzel kişiler de ilgili dağıtım lisansının süresinin sona ermesi, iptali veya Kurul onayı ile sona erdirilmesi halinde Kurum tarafından belirlenen dağıtım lisansı sahibi ile ilişkilendirilir.
                <br>e) Sertifika sahipleri Kuruma ibraz ettikleri bilgi ve belgelerde herhangi bir değişiklik olması halinde, bu değişikliği Kuruma onbeş gün içinde yazılı olarak bildirir. Sertifikalarını yetki belgesi ya da dağıtım lisansı sahibi şirketten alan sertifika sahipleri de değişiklikleri sertifika aldıkları şirkete aynı şekilde bildirirler.
                <br>f) Sertifika sahipleri, makul ve basiretli bir tacir gibi davranarak faaliyetlerini gerçekleştirir.
                <br>g) Sertifika sahipleri, sertifikanın sona ermesi veya iptal edilmesi halinde, sertifikanın sona erme tarihinden veya iptal kararının kendisine yazılı olarak tebliğinden itibaren en geç on beş gün içinde sertifikayı Kuruma veya aldığı şirkete iade eder.
                <br>h) Sertifika sahipleri, sertifikanın iptalinin zorunlu hale gelmesi durumunda Kurul tarafından hizmetin aksamaması amacıyla alınacak her türlü karara uymak zorundadır.
                <br>i) İç tesisat ve servis hatları sertifikası sahipleri, doğal gazla ilgili faaliyetlerinde, tesisatçı kadrolarında 3308 sayılı Mesleki Eğitim Kanununa göre düzenlenmiş belgelere sahip ya da mesleki eğitim veren okulların veya meslek yüksekokullarının doğal gaz, sıhhi tesisat, ısıtma gibi tesisat teknolojisi bölümünden mezun personel çalıştırmak zorundadır.
                <br>k) Vize süresi, geçerlilik tarihinden itibaren, yapım ve hizmet sertifikası için üç yıl, iç tesisat ve servis hatları sertifikası için bir yıldır. Kurum ve dağıtım şirketine yapılan vize başvuruları en geç onbeş gün içinde değerlendirilir. İlgili mevzuata uygun olarak yapılmadığı tespit edilen vize başvurularındaki eksiklik veya yanlışlıklar tebliğ tarihinden itibaren onbeş gün içinde giderilmediği takdirde başvuru yapılmamış sayılır ve başvuru evrakı iade edilir.
            </p>
            <p>Vize yaptırmayan sertifika sahibi, faaliyetine vize yaptırıncaya kadar devam edemez. Vizesiz faaliyette bulunan sertifika sahipleri hakkında Kanunun 9 uncu maddesinde öngörülen yaptırımlar uygulanır.</p>
            <p>Vize başvuruları sırasında aşağıda belirtilen bilgi ve belgeler sunulur:</p>
            <p>
                1) Üzerinde firma kaşesi ile temsil ve ilzama yetkili kişi veya kişilerin imzası bulunan, örneği Kurumun internet sayfasında yayımlanan vize başvuru dilekçesi,
                <br>2) Yapım ve hizmet sertifikasındaki farklı her bir kategori için en az bir mühendisin, ilgili fakülte veya Kurumca onaylı diploma sureti, bu mühendislerden çalışanlar için, üzerinde sigortalının isim ve imzası, sosyal güvenlik numarası ile firma kaşesi ve yetkili imzaları bulunan beyan,
                <br>3) İç tesisat ve servis hatları sertifikasına ilişkin Makina Mühendisinin diploma ve yetkili mühendis belgesinin, tesisatçı, kaynakçı ve mesleki yeterlilik belgesinin aslı ya da dağıtım şirketince onaylı suretleri ile belgeleri sunulan personel için üzerinde sigortalının isim ve imzası, sosyal güvenlik numarası ile şirket kaşesi ve yetkili imzaları bulunan beyan,
                <br>4) Vize bedelinin yatırıldığına dair dekont,
                <br>5) Ekleriyle birlikte sertifikanın aslı.
            </p>
            <p>
                l) İç tesisat ve servis hatları sertifikası sahipleri, doğal gazla ilgili faaliyetlerinde, çelik/polietilen boru kaynakçısı kadrolarında, MYK onaylı Doğal Gaz Çelik Boru Kaynakçısı (Seviye 3) ve Doğal Gaz Polietilen Boru Kaynakçısı (Seviye 3 veya Seviye 4) mesleki yeterlilik belgelerine veya akredite edilmiş kuruluşlarca düzenlenmiş belgelere sahip personel çalıştırmak zorundadır.
                <br>m) İç tesisat ve servis hatları sertifikası sahibi, ayrılmış olan makine mühendisinin yerine yeni personel istihdam edinceye kadar faaliyete devam edemez. Aynı şekilde, ayrılmış olan mesleki yeterlilik belgesi sahibinin, kaynakçı veya tesisatçının yerine yeni personel istihdam edinceye kadar ayrılan personele ilişkin alanda faaliyette bulunamaz. Yeni personel istihdam edildiğinde, faaliyetine devam etme izin talebini içeren başvuru dilekçesi ve ekinde yeni istihdam edilen personele ait dağıtım şirketince onaylı belge suretleri ve üzerinde sigortalının isim ve imzası, sosyal güvenlik numarası ile şirket kaşesi ve yetkili imzaları bulunan beyan ile dağıtım şirketine başvuruda bulunur. Başvuru en geç beş gün içerisinde neticelendirilir.
            </p>
            <p>Yapım ve hizmet sertifikası sahibi ise ayrılmış olan personelin yerine yeni personel istihdam edinceye kadar ayrılan mühendisin mesleğine ilişkin kategoride faaliyete devam edemez. Bu kategoride faaliyet gösterilmeyecek ise, ayrılan mühendisin mesleğine ilişkin faaliyet kategorisini iptal ettirmek için Kuruma başvuru dilekçesi ile sertifika tadil başvurusunda bulunur.”</p>
            <p>Sertifikada bulunmayan bir faaliyet konusu veya kategoride faaliyet göstermek istenmesi ya da ticaret unvanı değişikliği halinde sertifika tadili için, tadil başvuru dilekçesi ve ekleri ile birlikte ilgisine göre Kuruma veya dağıtım şirketine başvuruda bulunulur.</p>
            <br>

            <p>Yetki belgesi sahibi şirketlerin hak ve yükümlülükleri</p>
            <p><strong>Madde 12 - </strong>Yetki belgesi sahibi şirketler aşağıda belirtilen hak ve yükümlülüklere sahiptir:</p>
            <p>
                a) Yetki belgesi sahibi, iç tesisat ve servis hatları sertifikası vermeye, talep edilmesi halinde yenilemeye, suret çıkartmaya, tadil etmeye ve vize işlemi yapmaya yetkilidir ve yaptığı bu işlemlerle ilgili olarak Kuruma bilgi verir.
                <br>b) Yetki belgesi sahibi, bu Yönetmelik hükümlerine uymaması nedeniyle doğabilecek her türlü hukuki sonuçlardan sorumludur.
                <br>c) Yetki belgesi sahibi, faaliyetlerinde ve sertifika sahiplerini denetlemede tarafsız ve adil davranır.
                <br>d) Yetki belgesi sahibi, sertifika verdiği gerçek veya tüzel kişinin faaliyetlerinin ilgili mevzuata uygunluğunu denetlemeye yetkilidir. Denetim neticesinde bir uygunsuzluk tespit ettiği takdirde, Kurumu durumdan derhal haberdar eder. Sertifikadan vazgeçme talebi bulunan, iflas eden, hakkında ihtar veya iptal işlemi gereken sertifika sahiplerini, gerekçeleri ve önerileri ile birlikte, Kuruma bildirir. Kurum yetki belgesi sahibinin önerisine binaen sertifika iptaline karar verebilir.
                <br>e) Yetki belgesi sahibi, sertifika verdiği gerçek veya tüzel kişiler hakkında edindiği tüm bilgi ve belgeleri talep edilmesi halinde Kuruma vermekle yükümlüdür.
                <br>f) Yetki belgesi sahibi, kendi yetki belgesinin veya diğer bir yetki belgesinin yürürlükten kaldırılması durumunda, Kurum tarafından alınacak ilişkilendirme kararlarına uymak zorundadır. Dağıtım lisansının süresi sonunda sona ermesi, iptali, Kurul onayı ile sona ermesi veya lisans sahibi şirketin iflası halinde de Kurum tarafından alınacak ilişkilendirme kararlarına uyulur.
                <br>g) Yetki belgesi sahibi, vermiş olduğu sertifikanın iptali veya sona ermesi halinde sertifikayı geri alır ve bu durumu Kuruma bildirir.
                <br>h)Yetki belgesi sahibi, sertifika verilmesini müteakip her sertifika sahibi için ayrı bir sicil dosyası açar ve ilgili mevzuat hükümlerine göre sicil kayıtlarını tutar. Sertifika alan veya sertifikası sona erdirilen gerçek ve tüzel kişilere ait Kurum tarafından belirlenen bilgiler her ayın 5 inci gününe kadar Kuruma bildirilir.
            </p>
            <p>Dağıtım lisansı sahibi şirketler de vermiş oldukları sertifikalarla ilgili olarak yukarıdaki hak ve yükümlülüklere tabidir.</p>
            <br>

            <p>Sertifika bedelleri ve katılma payı</p>
            <p><strong>Madde 13 - </strong>Sertifika sahiplerinin, Kurum hesabına yatırmak zorunda oldukları ve bir sonraki yıl için geçerli olacak sertifika alma, yenileme, tadil, suret çıkartma ve sertifika vize bedelleri, her yılın Aralık ayının sonuna kadar Kurul tarafından belirlenerek Resmî Gazete’de yayımlanır ve Kurum internet sayfasında duyurulur. Sertifika yenileme, suret çıkartma, tadil ve sertifika vize bedeli peşin olarak ödenir.</p>
            <p>Katılma payının mükellefi, sertifika sahibi tüzel kişilerdir. Katılma payı, anılan mükelleflerin yıllık faaliyet dönemine ilişkin olarak düzenleyecekleri gelir tablolarında yer alan safi satış hasılatı tutarının, % 0,2 (binde iki) oranını aşmayacak şekilde Kurul tarafından belirlenecek katılma payı oranı ile çarpımı sonucu bulunur. Yıl içinde uygulanacak katılma payı oranı, bir önceki yılın Aralık ayı içinde ilan edilir.</p>
            <p>Sertifika sahibi, katılma payı tutarını gelir tablosunun ibrazı ile birlikte ilgili faaliyet yılını takip eden yılın Mayıs ayı sonuna kadar Kuruma ödemekle mükelleftir.</p>
            <p>Katılma payının, süresi içinde ödenmemesi durumunda; ödenmeyen tutara 6183 sayılı Amme Alacaklarının Tahsil Usulü Hakkında Kanunun 51 inci maddesine göre belirlenen gecikme zammı oranı uygulanır.</p>
            <br>

            <p>Hizmet bedeli</p>
            <p><strong>Madde 14 - </strong>Yetki belgesi sahiplerinin veya dağıtım şirketlerinin iç tesisat ve servis hatları sertifikası verme hizmetleri karşılığı olarak alacakları hizmet bedelleri yetki belgesinde ya da dağıtım lisanslarında düzenlenir.</p>

        </div>

        <div class="text-center my-5"> <!-- BÖLÜM -->
            <h3>DÖRDÜNCÜ BÖLÜM</h3>
            <p>Sertifikaların Tadili, Yenilenmesi, Sona Ermesi ve İptali</p>
        </div>

        <div class="text-justify my-5">

            <p>Sertifikaların tadili</p>
            <p><strong>Madde 15 - </strong>Sertifikalar; ilgili mevzuat kapsamındaki uygulamaların gerektirdiği durumlarda ya da sertifika sahibinin talebi halinde tadil edilebilir.</p>
            <p>a) İlgili mevzuat kapsamındaki uygulamaların gerektirdiği durumlarda yapılacak tadillerde; sertifika sahibinin uyması gereken mevzuatta gerçekleşen değişiklikler paralelinde sertifika hükümlerinde değişiklik yapılmasının zorunlu hale gelmesi,</p>
            <p>b) Yapım ve hizmet sertifikası sahibinin gerekçelerini de belirterek yazılı bir sertifika tadil talebinde bulunması, bu talebi incelemek için ihtiyaç duyulabilecek, varsa diğer bilgi ve belgeleri de tebliğ tarihinden itibaren otuz gün içinde Kuruma, iç tesisat ve servis hatları sertifikası sahibinin ise bu talebini sertifikasını aldığı şirkete sunması, Doğal Gaz Piyasası Dairesi Başkanlığının veya ilgili şirketin bu tadil talebini karara bağlaması, durumlarında sertifikanın ilgili maddeleri tadil edilir. Tadil başvurusu ile ilgili olarak tespit edilen eksiklik veya yanlışlıklar tebliğ tarihinden itibaren otuz gün içinde giderilmediği takdirde tadil başvurusu yapılmamış sayılır ve başvuru evrakı iade edilir.</p>
            <p>Sertifika sahibinin tadil bedelini tebliğ tarihinden itibaren otuz gün içinde Kuruma ödemesi zorunludur. Tadil bedelinin tebliğ tarihinden itibaren otuz gün içinde Kurum hesabına yatırılmaması halinde tadil başvurusu reddedilir ve başvuru evrakı iade edilir. İlgili mevzuat kapsamındaki uygulamaların gerektirdiği durumlarda yapılan tadillerde bedel alınmaz. Sertifika tadili sırasında, sertifikanın süresi ile ilgili hükümlerde bir değişiklik yapılmadığı takdirde, sertifika süresi, yapılan tadilattan etkilenmez.</p>
            <br>

            <p>Sertifikaların yenilenmesi</p>
            <p><strong>Madde 16 - </strong>Sertifikalar, sertifika sahibinin talebi üzerine sertifika süresinin bitiminden başlamak üzere en az on, en fazla otuz yıllık süre için yenilenebilir. Yenileme için, sertifika süresinin sona ermesinden en az doksan gün önce gerekçeleri de belirtilmek kaydıyla, yapım ve hizmet sertifikası sahipleri Kuruma, iç tesisat ve servis hatları sertifikası sahipleri ise sertifikalarını aldıkları şirkete, sertifika başvurusu sırasında sunulması gereken bilgi ve belgeleri ekleyerek yazılı başvuruda bulunurlar. Sertifika yenileme başvurusu hakkındaki inceleme ve değerlendirme, sertifikanın yenilenmesi hakkındaki yazılı başvurunun yapıldığı tarihi izleyen altmış gün içinde sonuçlandırılır. Bu başvuru taleplerinin incelenmesi için ihtiyaç duyulacak ilave bilgi ve belgeler süresi içinde sunulmadığı ve/veya yenileme başvurusu ile ilgili olarak tespit edilen eksiklik veya yanlışlıklar tebliğ tarihinden itibaren otuz gün içinde giderilmediği takdirde yenileme başvurusu yapılmamış sayılır ve başvuru evrakı iade edilir.</p>
            <p>Yenileme talebinin onaylanması halinde, sertifika sahibinin yenileme bedelini tebliğ tarihinden itibaren otuz gün içinde Kuruma ödemesi zorunludur. Yenileme bedelinin tebliğ tarihinden itibaren otuz gün içinde Kurum hesabına yatırılmaması halinde yenileme başvurusu reddedilir ve başvuru evrakı iade edilir.</p>
            <br>

            <p>Sertifikaların sona ermesi</p>
            <p><strong>Madde 17 - </strong>Sertifika; sürelerinin bitiminde veya sertifika sahibinin iflası ya da ticari faaliyetinin sona ermesi halinde kendiliğinden sona erer. Sertifika sahibinin sertifikadan vazgeçmek istemesi halinde yapım ve hizmet sertifikası Kurul onayı ile, iç tesisat ve servis hatları sertifikası ise sertifikayı veren şirketin onayı ile sona erer.</p>
            <p>Sertifika sahibinin sertifikası kapsamındaki faaliyetini sona erdirmek istemesi halinde, sertifikanın sona ermesinin talep edildiği tarihten en az doksan gün önce, gerekçeleri ile birlikte yapım ve hizmet sertifikası sahiplerinin Kuruma, iç tesisat ve servis hatları sertifikası sahiplerinin ise sertifikalarını aldıkları şirkete yazılı olarak başvuruda bulunmuş olması zorunludur. Bu başvuru kapsamında sertifika sahibinin sertifikasını sona erdirmek istediği tarih itibarıyla ne tür yükümlülükler taşıdığının ve bu yükümlülüklerin yerine getirilmesi için ne tür tedbirlerin öngörüldüğünün belirtilmesi de zorunludur. Sona erdirme talebi hakkında alınacak karar için gereksinim duyulması halinde, ilave bilgi ve belgeler, ilgili gerçek veya tüzel kişiden istenebilir.</p>
            <p>Yapılan değerlendirme sonucu, sona erdirme talebinin uygun bulunması halinde, sertifika, kararda belirtilen tarihte sona erer.</p>
            <p>Yapım ve hizmet sertifikası sona eren gerçek ve tüzel kişiler, Kurumun internet sayfasında, iç tesisat ve servis hatları sertifikası sona eren gerçek ve tüzel kişiler, sertifika aldığı şirketin internet sayfasında ilan edilir.</p>
            <br>

            <p>Sertifikaların iptali</p>
            <p><strong>Madde 18 - </strong>Sertifikalar Kanunun 9 uncu maddesi hükümleri çerçevesinde iptal edilebilir. Bir sertifikanın iptali halinde, yeni bir sertifika verilene kadar verilen hizmetin aksamaması için Kurul gereken önlemleri alır.</p>
            <p>
                Sertifika sahiplerince can güvenliğini tehlikeye atacak şekilde fiillerde bulunulduğunun yapılacak soruşturma sonucunda tespit edilmesi, sertifikanın verilmesine esas olan şartların faaliyetlerin yürütülmesi sırasında ortadan kalktığı anlamını taşır. Bu durumda herhangi bir yazılı ihtara gerek olmaksızın sertifika Kurul tarafından iptal edilebilir.
            </p>
            <p>
                Yapım ve hizmet sertifikası iptal edilen gerçek ve tüzel kişiler, Kurumun internet sayfasında, iç tesisat ve servis hatları sertifikası iptal edilen gerçek ve tüzel kişiler, sertifika aldığı şirketin internet sayfasında ilan edilir.
            </p>
            <p>
                Sertifika sahibince; ilgili dağıtım şirketinin izni olmadan gazlı hatlara müdahale edilmesi, şebekeye, sayaca veya tesisata müdahale edilerek müşterinin kaçak doğal gaz kullanımına neden olunması ya da standart dışı malzeme kullanılarak can güvenliğini tehlikeye atacak şekilde işlem tesis edilmesi veya gerekli tedbirlerin alınmaması suretiyle bu fiillere sebep olunması hallerinde, dağıtım şirketi ispatlayıcı somut bilgi ve belgelerle durumu Kuruma bildirir ve Kurul konuya ilişkin bir karar alıncaya kadar ilgili firmanın yeni başvuru dosyalarını kabul etmez. Bu konulardaki inceleme ve soruşturma Kurum tarafından mevzuatta yer alan sürelere itibar edilmeksizin öncelikli işlerden sayılır. Kurul, açılan soruşturma sonucunda yazılı ihtara gerek olmaksızın ilgili sertifikanın iptaline karar verebilir. Kurul tarafından sertifikanın iptal edilmesi durumunda; sertifika sahibi kişiler ile gerçek kişi ortakları ve sertifika iptaline konu fiilden sorumlu olduğu tespit edilen çalışanları, Kurum tarafından ilgili dağıtım şirketine ve diğer dağıtım şirketlerine yazılı olarak bildirilir.
            </p>
            <p>
                Sertifikası bu şekilde iptal edilen kişilere, bu kişilerin sahibi/ortağı olan gerçek kişilerin sahibi/ortağı/çalışanı olduğu başka kişilere, sertifika iptaline konu fiilde sorumluluğu olan çalışanları istihdam eden kişilere veya bu çalışanların da sahibi/ortağı olduğu kişilere; sertifikanın iptal edildiği tarihten itibaren bir yıl süreyle yeni sertifika verilmez. (Ek cümle:RG-29/4/2022-31824) Ancak, bu maddenin ikinci fıkrası kapsamına giren fiiller için yürütülen soruşturma sonucunda Kurul, sertifika iptaline yönelik karar almasa da fiilde sorumluluğu olan çalışana veya bu çalışanın da sahibi/ortağı olduğu kişilere bir yıl süreyle yeni sertifika verilmemesine ve bir yıl süreyle söz konusu kişilerin başka bir sertifikalı firmada çalışamamasına karar verebilir.
            </p>
            <p>
                Sertifikası bu şekilde iptal edilen kişilerin sahibi/ortağı olan gerçek kişiler ve/veya sertifika iptaline konu fiilde sorumluluğu olan çalışanlar, sertifikanın iptal edildiği tarihten itibaren bir yıl süreyle başka bir sertifika sahibi firmada, firma sahibi veya ortağı olamazlar, sertifika kapsamındaki faaliyetler ile ilgili kadrolarda istihdam edilemezler.
            </p>
            <p>
                Sertifika iptaline konu fiilde sorumluluğu bulunan gerçek kişilerin, bu maddenin ikinci fıkrası kapsamında sertifikası iptal edilen kişi olmamakla birlikte ortağı/sahibi/çalışanı olmak bakımından halihazırda sertifikalı bir firma ile ilişkili olması halinde, ilgili sertifika sahibi tarafından söz konusu kişilerin ortaklıktan ve/veya çalışan ise işten çıktığına dair gerekli bilgi ve belgeler ilgili dağıtım şirketine/Kuruma ibraz edilene kadar bu kişiler sertifikalı firmadaki görevleri kapsamında faaliyette bulunamaz. Tüketici mağduriyetine sebebiyet verilmemesi bakımından mevcut yarım kalan işlerin tamamlanması ile sınırlı olmak üzere bu kişiler ilgili dağıtım şirketinin kontrol ve gözetiminde faaliyet gösterebilir.
            </p>
            <p>
                Bu madde hükümleri, lisans sahipleri ve tüketicilere verdikleri hizmet kapsamında bu maddede belirtilen fiiller nedeniyle yapım ve hizmet sertifikasının Kurul tarafından iptal edilmesi ve sertifikasız kişilerin bu maddede sayılan fiilleri gerçekleştirmesi nedeniyle haklarında işlem yapılması halinde de uygulanır.
            </p>
            <p> 
                İç tesisat ve servis hatları sertifikası bu maddenin ikinci fıkrası kapsamında iptal edilen kişinin, bu Yönetmelik hükümlerine aykırılık teşkil etmeyecek şekilde farklı dağıtım bölgesi/bölgelerinde faaliyette bulunmak üzere ilgili dağıtım şirketi/şirketleri tarafından verilmiş başka sertifikalarının da olması halinde;  sertifika süresi bitinceye kadar  mevcut  sertifika/ sertifikaları kapsamında faaliyette bulunabilir ve mevcut sertifika/sertifikaları yenilenebilir, ancak hangi dağıtım bölgesi içerisinde faaliyet göstermek istediğine bakılmaksızın bir yıl süreyle yeni sertifika verilemez. Bu durumda da bu maddenin beşinci ve altıncı fıkra hükümleri uygulanır. Sertifika iptaline konu fiilde sorumluluğu olan ve bu Yönetmelik kapsamında belgesi sunulan çalışanlar ve/veya firma sahibi/ortaklar aynı firmanın diğer sertifikaları kapsamında faaliyette bulunmak üzere istihdam edilemezler.
            </p>
            

        </div>

        <div class="text-center my-5"> <!-- KISIM VE BÖLÜM -->
            <h3>İKİNCİ KISIM</h3>
            <p>Sertifikalar ile İlgili Hükümler</p>
            <h3>BİRİNCİ BÖLÜM</h3>
            <p>Genel Esaslar</p>
        </div>

        <div class="text-justify my-5">

            <p>Genel esaslar</p>
            <p><strong>Madde 19 - </strong>Sertifikalarda aşağıdaki hükümlere yer verilir;</p>
            <p>
                a) Sertifika kapsamında hizmet verilecek gerçek ve tüzel kişilere dair gruplar veya kategoriler ile yürütülecek faaliyet türlerini belirleyen hükümler,
                <br>b) Sertifikanın iptaline, sona ermesine ve yenilenmesine ilişkin hükümler,
                <br>c) Sertifikada değişiklik yapılmasına ilişkin hükümler,
                <br>d) Sertifika sahibinin Kuruma ödemekle yükümlü olacağı bedeller ve ödeme koşullarına ilişkin hükümler,
                <br>e) Sertifika sahibinin Kurul tarafından verilen tüm talimatlara ve yönetmeliklere uyma yükümlülüklerine ilişkin hükümler,
                <br>f) Sertifika kapsamında Kuruldan izin alınmaksızın yapılabilecek faaliyetlere ilişkin hükümler,
                <br>g) Sertifika kapsamındaki faaliyetleri ile ilgili uyuşmazlıkların hangilerinin Kurul tarafından çözüleceğine ilişkin hükümler,
                <br>h) Sertifikada yer alan hak ve yükümlülüklerin hangi süre, koşul ve hallerde geçersiz olacağına ilişkin hükümler,
                <br>i) Faaliyetlerin teknik gereklere göre yapılmasını sağlayacak hükümler,
                <br>k) Sertifikanın süresi ve geçerlilik tarihi,
                <br>l) Sertifikanın geçerlilik tarihinden itibaren, sertifika süresince yapım ve hizmet sertifikası için her üç yılın sonunda, iç tesisat ve servis hatları sertifikası için her bir yılın sonunda, sertifika sahibi tarafından yaptırılacak vize işlemlerine ilişkin hükümler,
                <br>m) Kurul tarafından sertifikalara dercedilmesi uygun görülen diğer hükümler.
            </p>

        </div>

        <div class="text-center my-5"> <!-- BÖLÜM -->
            <h3>İKİNCİ BÖLÜM</h3>
            <p>Gizlilik, Denetim ve Şikâyetler, Yaptırımlar, Devir Yasağı ve Bildirimler</p>
        </div>

        <div class="text-justify my-5">

            <p>Bilgilerin gizliliğir</p>
            <p><strong>Madde 20 - </strong>Sertifika sahibi gerçek veya tüzel kişiler veya yetki belgesi sahibi ya da dağıtım lisansı sahibi şirketler, piyasada faaliyet gösteren diğer bir gerçek veya tüzel kişinin ticari yönden hassas bilgi ve belgelerini gizli tutmakla yükümlüdür. Gizlilik arz eden bilgiler ancak Kurumun talep etmesi halinde Kuruma verilir.</p>
            <p>Sertifika sahipleri hizmet verdikleri gerçek veya tüzel kişiler hakkında edindikleri bilgileri de gizli tutmakla yükümlüdür.</p>
            <br>

            <p>Denetim ve şikayetler</p>
            <p><strong>Madde 21 - </strong>Yapım ve hizmet sertifikası sahibi gerçek ve tüzel kişiler, yetki belgesi sahibi şirketler ile dağıtım lisansı sahibi şirketler, Kurum tarafından denetlenebilir ya da denetlettirilebilir. İç tesisat ve servis hatları sertifikası sahibi gerçek veya tüzel kişiler ise sertifika aldıkları yetki belgesi sahibi ya da dağıtım lisansı sahibi şirketlerce denetlenir. Ancak tüketicilerin başvurması halinde Kurum tarafından da denetlenebilir.</p>
            <br>

            <p>Yaptırımlar</p>
            <p><strong>Madde 22 - </strong>Sertifika sahibi gerçek veya tüzel kişilerin ilgili mevzuat hükümlerine aykırı davranması durumunda, fiilin niteliğine göre Kanunun 9 uncu maddesinde öngörülen yaptırımlar uygulanır.</p>
            <br>

            <p>Devir yasağı</p>
            <p><strong>Madde 23 - </strong>Sertifika sahipleri ve yetki belgesi sahipleri, sertifikalarını veya yetki belgelerini başkalarına devredemez, kullandıramaz.</p>
            <br>

            <p>Bildirimler</p>
            <p><strong>Madde 24 - </strong>Bu Yönetmelik uyarınca sertifika sahipleri, yetki belgesi sahipleri ile Kurum arasında yapılacak karşılıklı tüm bildirimler 7201 sayılı Tebligat Kanunu hükümlerine uygun olarak yapılır.</p>
            <p>Bildirim adresinde bir değişiklik olması durumunda, yapım ve hizmet sertifikası sahibinin veya yetki belgesi sahibinin adres değişikliğini Kuruma, iç tesisat ve servis hatları sertifikası sahibinin adres değişikliğini ilgili dağıtım şirketi/yetki belgesi sahibine, adres değişikliği gerçekleşmeden önceki üç iş günü içinde bildirmesi zorunludur.</p>

            <p>Yetki durdurma</p>
            <p><strong>Madde 24/A - </strong>İç tesisat ve servis hatları sertifikası kapsamında gerçekleştirilen faaliyetler kapsamında;</p>
            <p>
                a) Dağıtım şirketi tarafından sertifikalı firmaya yapılan yazılı bildirimin; adreste bulunamama ya da adres değişikliği gibi nedenler ile tebliğ edilememesi,
                <br>b) Dağıtım şirketi tarafından söz konusu işyerine fiili olarak yapılan birden fazla kontrol/ziyaretlerde işyerinin kapalı olması,
                <br>c) İç tesisat ve servis hatları sertifikası sahibi firmanın vizesiz şekilde faaliyette bulunduğunun tespit edilmesi,
                <br>ç) Sertifikalı firmanın bu Yönetmelik hükümleri kapsamında istihdam etmek zorunda olduğu tam gün esaslı çalışması zorunlu olan personele ait aylık sigorta dökümünü dağıtım şirketinin belirlediği periyotlar içerisinde ilgili dağıtım şirketine ibraz etmemesi,
                <br>d) Dağıtım şirketi tarafından istenen bilgi ve belgelerin on beş gün içinde sunulmaması,
                <br>e) Sertifikalı firmanın, 11 inci maddenin ikinci fıkrasının (r) bendindeki şartları sağlamaması,
                <br>f) Sertifika sahibinin; proje onayı olmadan iç tesisat imalatı yapması veya proje onayı için dağıtım şirketine sunduğu bilgilere aykırı işlem tesis etmesi,
            </p>

            <p>
                hallerinde dağıtım şirketi, konuya ilişkin gerekli bilgi/belgeleri temin ederek ve/veya tespitlerini tutanak altına alarak, sertifikalı firmanın yeni başvuru dosyalarını ilgili mevzuata aykırılığın ortadan kalkmasına yönelik bilgi ve belgelerin kendisine ibraz edilip varsa gerekli işlemleri tesis etmesine kadar kabul etmez. Yeni başvuru dosyası kabul edilmeyerek yetkisi durdurulan sertifika sahibinin, dağıtım şirketinin internet sayfasının ilgili bölümüne yetkisinin durdurulduğuna ilişkin tarih ve saat içeren ibare konulur. Dağıtım şirketi, yetkileri durdurulan veya açılan sertifika sahibine yazılı olarak, ayrıca kısa mesaj (SMS) veya e-posta yoluyla gerekçeli bildirim yapar ve bu bildirime ilişkin bilgi ve belgeleri talep edilmesi halinde Kuruma sunar. Yapılacak bildirimde yetkinin durdurulduğu veya açıldığı tarihler net bir biçimde belirtilir.
            </p>

            <p>
                Birinci fıkrada belirtilen fiillerden aynı bent kapsamındakilerin sertifika süresi boyunca iki kez gerçekleştirilmesi halinde dağıtım şirketi ilgili bilgi ve belgelerle birlikte tespitin yapıldığı tarihten itibaren beş iş günü içerisinde konunun ilgili mevzuat ihlali kapsamında incelenmesi için Kuruma bildirimde bulunur. Yeni başvuru dosyası sunması engellenen sertifika sahibi, dağıtım şirketi tarafından önceden onaylanmış projelerin henüz tamamlanmamış imalatı ve gaz açma işlerini, ilgili dağıtım şirketinin nezaretinde devam ettirir. Sertifika sahibi tarafından ilgili mevzuata aykırılığın düzeltilmesi halinde, Kuruma bildirim yapıldıktan sonra eş zamanlı olarak dağıtım şirketince yetkisi açılır.
            </p>

            <p>
                Sertifika alma/tadil/vize başvurusunda belgesi sunulan personelin, başka bir dağıtım lisansına konu bölgede faaliyet göstermek üzere sahip olunan sertifika kapsamında ilgili dağıtım şirketine ibraz edildiğinin tespit edilmesi halinde, sertifikalardan birisi sona ermeden veya başka personelin diğer sertifika kapsamında faaliyette bulunulabilmesi için istihdam edildiği tespit edilmeden hiçbir şekilde faaliyette bulunulamaz. İlgili dağıtım şirketleri tarafından bu maddenin birinci ve ikinci fıkraları hükümleri uygulanır.
            </p>

            <p>
                Dağıtım şirketi tarafından, bu maddede belirtilmeyen ancak sertifikalı firmalarca yürütülen iş ve işlemlerin; sistem güvenliği ve tüketici memnuniyetini engelleyici nitelikte olması nedeniyle, ilgili mevzuata aykırılığın ortadan kalkmasına kadarki süreçte sertifikalı firmanın yetkilerinin durdurulmasına sebebiyet verecek kadar aciliyet oluşturduğu şeklinde değerlendirmede bulunulması halinde, gerekçeleri ile birlikte Kuruma başvuru yapılır.  Kurum tarafından uygun bulunması halinde ilgili sertifikalı firma hakkında bu maddenin birinci ve ikinci fıkraları hükümleri uygulanır. Kurul, sertifika sahiplerinin yetki durdurulmasına neden olacak hususlarda ilave düzenlemeler yapabilir.
            </p>

            <p>Mücbir sebepler</p>
            <p><strong>Madde 24/B</strong></p>
            <p>
                Bir olayın mücbir sebep hali sayılabilmesi için; olaydan etkilenen tarafın gerekli özen ve dikkati göstermiş ve önlemleri almış olmasına karşın önlenemeyecek, kaçınılamayacak veya giderilemeyecek olması ve bu durumun etkilenen tarafın ilgili mevzuat kapsamındaki yükümlülüklerini yerine getirmesini engellemesi gerekir.
            </p>
            
            <p>
                Mücbir sebeplerin gerçekleşmesi halinde, mücbir sebeplerin etkileri giderilinceye kadar, sertifika sahibi kişinin ilgili mevzuattan kaynaklanan yükümlülükleri etkilendikleri oranda Kurum/dağıtım şirketinin değerlendirmesi sonucu ertelenebilir. Söz konusu yükümlülüklerin yerine getirilemeyeceğinin anlaşıldığı hallerde, Kurum/dağıtım şirketi tüzel kişinin yükümlülüğünün kaldırılmasına da karar verebilir. Yükümlülüklerin ertelenmesi veya kaldırılması kararının verilebilmesi için, sertifika sahibi tüzel kişinin mücbir sebebin başlama tarihini, mahiyetini, yükümlülüklerine olan etkilerini ve mümkün olması halinde etkilerin tahmini giderilme süresini içeren başvurusunu, mücbir sebebin başlama tarihinden itibaren on beş gün içerisinde Kuruma/dağıtım şirketine yazılı olarak bildirmesi zorunludur.
            </p>
            <p>
                Mücbir sebep halleri ve/veya Kurum tarafından belirlenen durumlarda, sertifika başvurusunda bulunan kişiler ile mevcut sertifika sahipleri, bu Yönetmelik hükümleri kapsamında Kuruma/dağıtım şirketine ibraz etmekle yükümlü oldukları belgelerin fotokopisini de sunabilirler. Ancak, mevcut sertifikaların süresi sona erinceye kadarki süreçte Kurum ya da dağıtım şirketince talep edilmesi halinde fotokopisini sundukları belgenin aslı ya da onaylı suretlerini Kurum ya da dağıtım şirketinin talep ettiği tarihten itibaren 60 gün içinde ibraz etmekle yükümlüdürler. 
            </p>
            





        </div>

        <div class="text-center my-5"> <!-- BÖLÜM -->
            <h3>ÜÇÜNCÜ BÖLÜM</h3>
            <p>Geçici Hükümler</p>
        </div>

        <div class="text-justify my-5">

            <p><strong>Geçici Madde 1 - </strong>Bu Yönetmeliğin yayımı tarihi itibarıyla, doğal gaz piyasasında sertifika alma zorunluluğu olan bir faaliyeti yürütmekte olanlar, bu Yönetmeliğin yayımını izleyen bir yıl içinde sertifika almak zorundadır.</p>
            <br>

            <p><strong>Geçici Madde 2 - </strong>Bu Yönetmeliğin yayımı tarihinde, iç tesisat ve servis hatları için belge vermekte olan kuruluşlar, Kurumdan izin almaksızın, lisans alıncaya kadar bu faaliyetlerine devam ederler. Lisans sahibi dağıtım şirketleri, bu Yönetmeliğin yayımı tarihi itibarıyla ve yine bu Yönetmeliğin gerektirdiği uygulamalar çerçevesinde, iç tesisat ve servis hatları sertifikası verme işlemlerine başlarlar. Dağıtım şirketlerinin, iç tesisat ve servis hatları sertifikası alma zorunluluğu olan bir faaliyeti halen yürütmekte olanlarla ilgili 1/1/2004 tarihinden önceki mevcut uygulamaları 1/7/2004 tarihine kadar devam eder.</p>
            <br>

            <p><strong>Geçici Madde 3 - </strong>Yetki belgesi ile ilgili uygulama 1/1/2017 tarihi itibarıyla başlar.</p>
            <br>

            <p><strong>Geçici Madde 4 - </strong>2002 yılı için geçerli olacak sertifika alma, sertifika yenileme, sertifika tadili, sertifika sureti çıkartma, sertifika vize bedelleri ve yetki belgesi bedeli, 2002 yılı Ekim ayı sonuna kadar Kurul tarafından belirlenerek Resmi Gazetede yayımlanır ve Kurum internet sayfasında duyurulur.</p>
            <br>

            <p><strong>Geçici Madde 5 - </strong>Bu Yönetmeliğin yayımı tarihi itibarıyla, iç tesisat yapım, bakım ve onarım faaliyetine ilişkin olarak Doğal Gaz ve Sıhhi Tesisatçılık Ustalık Belgesi sunamayan iç tesisat ve servis hatları sertifikası başvuru sahipleri, meslek lisesi, anadolu meslek lisesi veya meslek yüksekokullarının doğal gaz tesisat teknolojisi bölümü mezuniyet belgesi de sunabilir. Ancak, başvuru sahipleri; mezuniyet belgesi sunulan bu kişi için, sertifika yürürlük tarihi bu Yönetmeliğin yayımlanmasından önce olanlar için Yönetmeliğin yayımlanmasını takip eden iki yıl içinde, sonra olanlar için ise sertifika yürürlük tarihinden itibaren en geç iki yıl içinde 3308 sayılı Mesleki Eğitim Kanununa göre düzenlenmiş ustalık belgesini dağıtım şirketine sunmak zorundadır.</p>
            <br>

            <p><strong>Geçici Madde 6 - </strong>12/5/2005 tarihli ve 25813 sayılı Resmî Gazete’de yayımlanan Yönetmelik değişikliğinden önce yapım ve hizmet sertifikası almış olan gerçek ve tüzel kişiler; en geç 31/7/2007 tarihine kadar, EK-1’deki başvuru dilekçesi örneğinde belirtilen faaliyet konuları ile faaliyet kategorilerinin işaretlendiği ve üzerinde firma kaşesi ile temsil ve ilzama yetkili kişi veya kişilerin imzası bulunan başvuru dilekçesi ile EK- 3/1’de belirtilen belgelerden Türkiye Ticaret Sicili Gazetesi, Sanayi ve/veya Ticaret Odasına kayıt belgesi, nüfus cüzdanı sureti dışındaki diğer bilgi ve belgeleri sunmak suretiyle Kuruma sertifika tadil başvurusunda bulunmak zorundadır. Yapılan başvurular, bu Yönetmelik ile getirilen yeni hükümler çerçevesinde değerlendirilerek başvurusu uygun bulunanların sertifikası tadil edilir. İlgili mevzuata uygun olarak yapılmadığı tespit edilen tadil başvurularındaki eksiklik veya yanlışlıklar yazılı bildirim tarihinden itibaren otuz gün içinde giderilmediği takdirde başvuru yapılmamış sayılır ve başvuru evrakı iade edilir. Başvuru evrakı iade edilen veya 31/7/2007 tarihine kadar başvuruda bulunmayan yapım ve hizmet sertifikası sahiplerinin sertifikaları 1/8/2007 tarihi itibarıyla sona erer.”</p>
            <br>

            <p><strong>Geçici Madde 7 - </strong>Bu Yönetmeliğin yayımından önce, Doğal Gaz Piyasası Sertifika Yönetmeliğinin ilgili hükümleri uyarınca vize başvurusunda bulunmayan yapım ve hizmet sertifikası ile iç tesisat ve servis hatları sertifikası sahiplerinden, sertifika kapsamında faaliyette bulunmayanlara Kanunun 9 uncu maddesi hükümleri uygulanmaz.</p>
            <br>

            <p><strong>Geçici Madde 8 - </strong>Sadece akredite edilmiş kuruluşlarca verilen doğal gaz iç tesisat yetkili mühendis belgesi ile çelik ve polietilen boru kaynakçı belgelerine ilişkin hükümlerin yürürlüğe giriş tarihi 1/1/2010’dur.</p>
            <p>Akredite olmamış kuruluşlarca 1/1/2010 tarihinden sonra düzenlenen yetkili mühendis ve kaynakçı belgeleri sertifika alma, tadil ve vize başvurularında kabul edilmez. Ancak, bu tarihten önce düzenlenmiş belgeler sertifika alma, tadil ve vize başvurularında 31/12/2011 tarihine kadar kullanılabilir.</p>
            <br>

            <p><strong>Geçici Madde 9 - </strong>Mevcut yapım ve hizmet sertifikalarındaki faaliyet konuları; vize ya da faaliyet konusu tadili başvurusu sırasında bu madde ile yapılan düzenlemeye uygun hale getirilir. “Endüstriyel ve Büyük Tüketimli Tesislerin Doğal Gaza Dönüşümü Mühendis Yeterlilik Belgesi”, “Doğal Gaz İşletme Bakım Operatörü (Seviye 4) mesleki yeterlilik belgesi”, “Doğal Gaz Altyapı Yapım ve Kontrol Personeli (Seviye 4) mesleki yeterlilik belgesi” ile “İç Tesisat Yapım, Bakım-Onarım” faaliyet konusu için “Akredite edilmiş kuruluşlarca verilen Polietilen boru (geçme ve semer-mesnet elektrofüzyon) kaynakçı belgesi” ve “Doğal Gaz Polietilen Boru Kaynakçısı (Seviye 3) mesleki yeterlilik belgesi” ile Ek-3’ün (2.8) numaralı maddesindeki belgenin İç Tesisat ve Servis Hatları Sertifikası; alma, faaliyet konusu tadili ve vize başvurusu sırasında sunulması uygulaması 1/1/2013 tarihi itibari ile başlar.</p>
            <br>

            <p>Vize işlemleri</p>
            <p><strong>Geçici Madde 10 - </strong>Yapım ve hizmet sertifikalarında, bu maddenin yürürlüğe girdiği tarihten önce yapılmış olan vize işlemlerinin geçerlilik tarihleri, sertifikaya derç edilmiş olan vize geçerlilik tarihine kadar aynen devam eder.</p>
            
            <p>Onaylı kimlik kartı işlemleri</p>
            <p><strong>Geçici Madde 11 - </strong>Onaylı kimlik kartı ile ilgili uygulama 01/01/2019 tarihinden itibaren başlar.</p>

            <p>Taahhütname sunulması</p>
            <p><strong>Geçici Madde 12 - </strong>İç tesisat ve servis hatları sertifikası sahipleri tarafından Ek-8’de yer alan taahhütnamenin yeni şekli bu maddenin yürürlüğe girdiği tarihten itibaren 1 ay içerisinde ilgili dağıtım şirketine sunulur. Dağıtım şirketi taahhütnamenin yeni şeklini süresi içerisinde sunmayan sertifika sahiplerinin taahhütnameyi sunana kadar yeni proje dosyalarını kabul etmez.</p>

            <p>Sertifikaların tadil süreleri</p>
            <p><strong>Geçici Madde 13 - </strong>Bu maddenin yürürlüğe girdiği tarihten itibaren,  iç tesisat ve servis hatları sertifikasının, proje ile yapım, bakım ve onarım faaliyetlerinin ayrıştırılmadan tek bir faaliyet konusu olarak verilmesi şeklinde uygulama yapılacağından; bu maddenin yürürlüğe girdiği tarihten itibaren üç ay içerisinde iç tesisat proje ile iç tesisat yapım, bakım ve onarım faaliyet konularında ayrı ayrı yetkilendirilen sertifika sahipleri, mevcut sertifikalarının bedel alınmaksızın tadil edilmesini teminen gerekli bilgi/belgeler ile dağıtım şirketine başvuruda bulunmakla yükümlüdürler. Söz konusu üç aylık sürenin sonuna kadar tadil başvurusunda bulunmayan veya başvuru yapmış olsa dahi ilgili dağıtım şirketince sertifikası, bu Yönetmelik hükümleri çerçevesinde yapılacak inceleme sonucunda tadil edilmeyen mevcut sertifika sahipleri iç tesisat proje, yapım, bakım, onarım faaliyetlerinde bulunamaz. Dağıtım şirketi, bölgesindeki tüm sertifikalı firmalara başvuru süresini ve istenecek bilgi/belgeleri yazılı olarak tebliğ eder ve bu bilgileri internet sayfasında duyurur.</p>

            
            <p>Yürürlük</p>
            <p><strong>Madde 25 - </strong>Bu Yönetmelik, 2/11/2002 tarihinden geçerli olmak üzere yayımı tarihinde yürürlüğe girer.</p>
            <br>



            <p>Yürütme</p>
            <p><strong>Madde 26 - </strong>Bu Yönetmelik hükümlerini Başkan yürütür.</p>

        </div>

        <div class="text-center my-5"> <!-- EK -->
            <h4 class="text-left">EK-3</h4>
            <h4><strong>SERTİFİKA BAŞVURUSUNDA SUNULMASI GEREKEN BİLGİ VE BELGELER</strong></h4>
        </div>

        <div class="text-justify my-5">

            <p>1. Yapım ve hizmet sertifikası ile ilgili başvuru bilgi ve belgeleri şunlardır:</p>
            <p>1.1 İşyerinin ve varsa şube ya da irtibat bürolarının adresi ile telefon, faks ve elektronik posta bilgileri yazılı beyanı (kaşeli ve imzalı),</p>
            <p>1.2 Sanayi ve/veya Ticaret odasına kayıtlı olduğunu gösterir belgenin aslı veya noter/Kurumca onaylı sureti,</p>
            <p>1.3 Noter/Kurumca onaylı imza sirküleri,</p>
            <p>1.4 Talep edilen faaliyet konuları ve kategorilere göre EK-6’da belirtilen mühendislik disiplinleri kapsamında firma sahibi, şirket ortağı ve çalışanı ile bu kapsamda işe yeni alınan personele ait en az dört yıllık yükseköğrenim belgesinin ilgili fakülte veya /Kurumca onaylı sureti,</p>
            <p>1.5 Yükseköğrenim belgesi suretleri sunulan firma sahibi ve şirket ortağının bu durumunu gösteren belgenin aslı /Kurumca onaylı sureti ile diğer yüksek öğrenim belgesi suretleri sunulan personel için üzerinde sigortalının isim ve imzası, sosyal güvenlik numarası ile şirket kaşesi ve yetkili imzaları bulunan beyan</p>
            <p>1.6 Talep edilen faaliyet konuları ve kategorilere göre yapılan işlerle ilgili firmaya ait iş bitirme ve/veya iş durum belgelerinin ya da ilgili mühendislere ait iş deneyim belgelerinin aslı veya /Kurumca onaylı sureti; proje faaliyet konusunda ise projenin aslı veya ilgili kuruluş /Kurumca onaylı sureti, Yapılan işlerle ilgili iş bitirme/iş durum/iş deneyim belgeleri sunulabilecek konular, verilenlerle sınırlı olmamak üzere, aşağıda belirtilmiştir:</p>
            <p>1.6.1 Fizibilite-etüt: Tesislerin yerleştirileceği arazide zemin etüdü ve rapor hazırlama, arazi üzerinde ölçme noktalarının tespiti ve ölçüm sonuçlarının derlenmesi, yapım faaliyetlerine ilişkin fizibilite çalışması ve rapor hazırlama,</p>
            <p>1.6.2 Proje: Harita hazırlama, yapım faaliyetlerine ilişkin proje hazırlama,</p>
            <p>1.6.3 Müşavirlik: Rapor hazırlama, rapor değerlendirme, proje değerlendirme, malzeme ve yapım şartnamesi, ihale dokümanı hazırlama,</p>
            <p>1.6.4 Kontrol ve denetleme: Sahada yapılan işlerin proje, şartname, ilgili mevzuat ve diğer mevzuata göre kontrolü, malzeme onayı, NDT, test ve kabul işlemleri,</p>
            <p>1.6.5 Yapım, Bakım ve Onarım</p>
            <p>1.6.5.1 İnşaat: İçme suyu, yağmur suyu, kanalizasyon, sulama şebekesi, yol, hava alanı,</p>
            <p>1.6.5.2 Mekanik:</p>
            <p>1.6.5.2.1. İş bitirme/durumu (firmalar için): İçme suyu, ham petrol, lpg, rafineri, petrokimya, pompa istasyonu vb kaynak işçiliği olan çelik boru, çelik depolama tankı vb tesisler,</p>
            <p>1.6.5.2.2 İş deneyimi (çalışanlar için): Doğal gaz tesis ve tesisatları, petrol boru hatları, LPG tesisatı, petrokimya, rafineri, doğal gazla çalışan enerji santralları,</p>
            <p>1.6.5.3 Elektrik/Elektronik: YG/OG/AG hatları, aydınlatma, katodik koruma, telekomünikasyon sistemi, SCADA, enerji santralı</p>
            <p>1.6.6 Servis: Tesislerdeki ürünlerin servisini yapacak personele ait servis eğitim belgesi aslı yada Kurumca onaylı sureti ve imalatçı veya ithalatçı firmalardan alınmış yetkili servis belgesinin aslı veya Kurumca onaylı sureti.</p>
            <p>2. İç tesisat ve servis hatları sertifikası ile ilgili başvuru bilgi ve belgeleri şunlardır:</p>
            <p>2.1 Sertifika başvurusunun yapıldığı dağıtım şirketinin dağıtım bölgesi içindeki işyeri veya irtibat bürosunun adresi ile telefon, faks ve elektronik posta bilgileri yazılı kaşeli ve imzalı beyanı,</p>
            <p>2.2 Sanayi ve/veya Ticaret Odası ya da 5362 sayılı Esnaf ve Sanatkârlar Kanununa göre kurulmuş bulunan ilgili meslek odasına kayıtlı olduğunu gösterir belgenin aslı veya / Dağıtım Şirketince onaylı sureti,</p>
            <p>2.3 Asıl veya Dağıtım Şirketince onaylı imza sirküleri,</p>
            <p>2.4 Firma sahibi, şirket ortağı veya çalışanı Makina Mühendisine ait, yükseköğrenim belgesinin ilgili fakülte veya Dağıtım Şirketince onaylı sureti,</p>
            <p>2.5 Yükseköğrenim belgesi suretleri sunulan firma sahibi ve şirket ortağının bu durumunu gösteren belgenin aslı veya Dağıtım Şirketince onaylı sureti ile belgeleri sunulan personel için üzerinde sigortalının isim ve imzası, sosyal güvenlik numarası ile şirket kaşesi ve yetkili imzaları bulunan beyan,</p>
            <p>2.6 Doğal gaz veya diğer sektörlerde yapılan işlerle ilgili Makine mühendisine ait iş deneyim belgeleri ya da firmaya ait iş bitirme veya iş durum belgelerinin aslı veya Dağıtım Şirketince onaylı sureti,</p>
            <p>2.7 Faaliyet konularına göre temin edilecek belgeler: (asıl veya Dağıtım Şirketince onaylı suret olarak sunulur)</p>
            <p>2.7.1 Proje;</p>
            <p>2.7.1.1 Makina mühendisine ait akredite edilmiş kuruluşlardan alınmış Doğal Gaz İç Tesisatı Mühendis Yeterlilik Belgesi,</p>
            <p>2.7.1.2 Makina mühendisine ait akredite edilmiş kuruluşlardan alınmış Endüstriyel ve Büyük Tüketimli Tesislerin Doğal Gaza Dönüşümü Mühendis Yeterlilik Belgesi,</p>
            <p>2.7.2 Müşavirlik;</p>
            <p>2.7.2.1 Makina mühendisine ait akredite edilmiş kuruluşlardan alınmış Doğal Gaz İç Tesisatı Mühendis Yeterlilik Belgesi ile Endüstriyel ve Büyük Tüketimli Tesislerin Doğal Gaza Dönüşümü Mühendis Yeterlilik Belgesi,</p>
            <p>2.7.2.2 Firmanın doğal gaz iç tesisatı ve servis hattı veya doğal gaz tesisi yapımı ya da mühendislik ve müşavirlik hizmetlerine ilişkin iş bitirme veya iş durum belgeleri ya da firma çalışanı Makina mühendisinin doğal gaz iç tesisatı ve servis hattı veya doğal gaz tesisi yapımında ya da mühendislik ve müşavirlik hizmetlerine ilişkin çalıştığına dair iş deneyim belgeleri,</p>
            <p>2.7.3 Kontrol-Denetim;</p>
            <p>2.7.3.1 Makina mühendisine ait akredite edilmiş kuruluşlardan alınmış doğal gaz İç Tesisatı Mühendis Yeterlilik Belgesi ile Endüstriyel ve Büyük Tüketimli Tesislerin Doğal Gaza Dönüşümü Mühendis Yeterlilik Belgesi,</p>
            <p>2.7.3.2 MYK onaylı Doğal Gaz İşletme Bakım Operatörü (Seviye 4) mesleki yeterlilik belgesi,</p>
            <p>2.7.3.3 Firmanın doğal gaz iç tesisatı ve servis hattı veya doğal gaz tesisi yapım veya kontrol ve denetimine ilişkin iş bitirme veya iş durum belgeleri ya da firma çalışanı Makina mühendisinin doğal gaz iç tesisatı ve servis hattı veya doğal gaz tesisi yapımında veya kontrol ve denetiminde çalıştığına dair iş deneyim belgeleri.</p>
            <p>2.7.4 İç Tesisat Yapım, Bakım-Onarım;</p>
            <p>2.7.4.1 Makina mühendisine ait akredite edilmiş kuruluşlardan alınmış Doğal Gaz İç Tesisatı Mühendis Yeterlilik Belgesi,</p>
            <p>2.7.4.2 Makina mühendisine ait akredite edilmiş kuruluşlardan alınmış Endüstriyel ve Büyük Tüketimli Tesislerin Doğal Gaza Dönüşümü Mühendis Yeterlilik Belgesi,</p>
            <p>2.7.4.3 3308 Sayılı Mesleki Eğitim Kanununa göre düzenlenmiş Doğal Gaz ve Sıhhi Tesisatçılık Ustalık Belgesi veya Isıtma ve Doğal Gaz İç Tesisatçılığı Ustalık Belgesi veya doğal gaz tesisatçılığına ilişkin İşyeri Açma Belgesi ya da MYK onaylı Isıtma ve Doğal Gaz İç Tesisat Yapım Personeli (Seviye 3) meslek yeterlilik belgesi,</p>
            <p>2.7.4.4 Akredite edilmiş kuruluşlarca verilen çelik boru (eksen 45o eğimli) kaynakçı sertifikası veya MYK onaylı Doğal Gaz Çelik Boru Kaynakçısı (Seviye 3) mesleki yeterlilik belgesi,</p>
            <p>2.7.4.5 Akredite edilmiş kuruluşlarca verilen Polietilen boru (geçme ve semer-mesnet elektrofüzyon) kaynakçı belgesi veya MYK onaylı Doğal Gaz Polietilen Boru Kaynakçısı (Seviye 3) mesleki yeterlilik belgesi,</p>
            <p>2.7.5 Servis Hattı Yapım, Bakım-Onarım;</p>
            <p>2.7.5.1 Makina mühendisine ait akredite edilmiş kuruluşlardan alınmış Endüstriyel ve Büyük Tüketimli Tesislerin Doğal Gaza Dönüşümü Yetkili Mühendis Belgesi,</p>
            <p>2.7.5.2 MYK onaylı Doğal Gaz Altyapı Yapım ve Kontrol Personeli (Seviye 4) mesleki yeterlilik belgesi,</p>
            <p>2.7.5.3 Akredite edilmiş kuruluşlarca verilen Polietilen boru (geçme ve semer-mesnet elektrofüzyon) kaynakçı belgesi veya MYK onaylı Doğal Gaz Polietilen Boru Kaynakçısı (Seviye 3) mesleki yeterlilik belgesi,</p>
            <p>2.7.5.4 Akredite edilmiş kuruluşlarca verilen çelik boru (eksen 45o eğimli) kaynakçı sertifikası veya MYK onaylı Doğal Gaz Çelik Boru Kaynakçısı (Seviye 3) mesleki yeterlilik belgesi,</p>
            <p>2.8. Faaliyet konularına ilişkin olarak Mesleki Yeterlilik Kurumu (MYK) tarafından yayımlanan meslek standartlarında belirtilen ve faaliyetlerin yürütülmesi için gerekli tüm araç, gereç ve ekipmanın temin edileceğine dair başvuru sahibinin yazılı beyanı.</p>
            <p>
                Açıklamalar;
                <br>1. Sertifika başvurusunda asıl olarak sunulan belgelerin suretleri Kurum veya Dağıtım Şirketi tarafından onaylanarak işleme konulur ve başvuru sahibinin beyanı dışındaki asıllar iade edilir. Başvuru sahibinin talebi halinde noter onaylı belge suretleri için de aynı işlem uygulanır.
            </p>
            <p>2. Talep edilen faaliyet konuları ve kategorilere göre doğal gaz ve diğer sektörlerde yapılan işlerle ilgili iş bitirme ve/veya iş durum belgeleri bulunmadığı taktirde, firma sahibi, şirket ortağı ve/veya şirket çalışanı dört yıllık yüksek öğrenim belgesi sahiplerinin yaptıkları işi, konusunu ve süresini gösterir, ilgili işveren tarafından düzenlenmiş doğal gaz, altyapı veya sanayi tesisleriyle ilgili iş deneyim belgelerinin aslı veya Kurumca onaylı sureti temin edilir.</p>
            <p>3. Yabancı uyruklu gerçek kişiler ve yabancı şirketler sertifika başvurularından önce 6762 sayılı Türk Ticaret Kanunu doğrultusunda Türkiye’de şirket kurarak veya şube açarak tescil olunur. Bu kişiler için, EK-3’te yer alan bilgi ve belgelere ilişkin yurt dışından temin edilecek belgeler, ilgili ülkenin yetkili makamlarınca veya Türkiye’nin söz konusu ülkedeki konsolosluğunca veya Lahey</p>
            <p>Devletler Özel Hukuku Konferansı çerçevesinde hazırlanan ve 16/9/1984 tarihli ve 18517 sayılı Resmî Gazete’de yayımlanan “Yabancı Resmi Belgelerin Tasdiki Mecburiyetinin Kaldırılması Sözleşmesi” hükümlerine uygun biçimde düzenlenir ve belgelerin yeminli tercüme bürolarınca yapılmış tercümeleri başvuruya eklenir.</p>
            <p>4. Sertifika alma/tadil/vize başvurusunda sunulan personele, firma sahibi veya ortağına ait belgeler, söz konusu personel firmada çalıştığı, ortak veya sahibi olduğu süreçte diğer bir sertifika alma/tadil/vize başvurusunda kullanılamaz.</p>
            <p>5. Kurumdan “Proje; Mekanik”, “Kontrol ve Denetleme; Mekanik”, “Yapım/Bakım ve Onarım; Mekanik” faaliyet konuları ve kategorilerinde yapım ve hizmet sertifikası alan firmalar, bu konulara karşılık gelen “Proje”, “Müşavirlik”, “Kontrol-Denetim” ve/veya “İç Tesisat Yapım, Bakım-Onarım” faaliyet konularında iç tesisat ve servis hatları sertifikası başvurusunda bulunmaları halinde, EK-3’ün 2 nci fıkrasının 2.6 ncı alt bendi kapsamındaki belgeleri sunmazlar.</p>
            <p>6. Sertifika alma, tadil ve vize başvurusunda sunulan bilgi ve belgeler; 31.07.2009 tarihli ve 27305 sayılı Resmi Gazete’de yayımlanarak yürürlüğe giren Kamu Hizmetlerinin Sunumunda Uyulacak Usul ve Esaslara İlişkin Yönetmeliğin ilgili hükümleri çerçevesinde değerlendirmeye tabi tutulur.</p>

        </div>

        <div class="text-center my-5"> <!-- EK -->
            <h4 class="text-left">EK-4</h4>
            <h4><strong>YETKİ BELGESİ BAŞVURU DİLEKÇESİ</strong></h4>
        </div>

        <div class="text-justify my-5">

            <p class="text-center">
                <strong>
                    T. C.
                    <br>ENERJİ PİYASASI DÜZENLEME KURUMU
                    <br>BAŞKANLIĞINA
                </strong>
            </p>
            <p>Doğal gaz piyasasında, iç tesisat ve servis hatları sertifikası vermek üzere yetki belgesi verilmesini talep etmekteyiz.</p>
            <p>Başvurumuzun kabulünü ve yetki belgesinin verilmesini arz ederiz.</p>
            <p>Ek: (EK-5’de belirtilen belgeler eklenecektir.)</p>

        </div>

        <div class="text-center my-5"> <!-- EK -->
            <h4 class="text-left">EK-5</h4>
            <h4><strong>YETKİ BELGESİ BAŞVURUSUNDA SUNULMASI GEREKEN BİLGİ VE BELGELER</strong></h4>
        </div>

        <div class="text-justify my-5">

            <p>Yetki Belgesi ile ilgili başvuru bilgi ve belgeleri şunlardır;</p>
            <p>
                1. Şirketi temsile yetkili şahısların noterden onaylı yetki belgeleri ve imza sirküleri,
                <br>2. Şirket merkezinin ve varsa şube ya da bürolarının adresi, telefon, faks ve elektronik posta bilgileri,
                <br>3. Sanayi ve/veya Ticaret odalarına kayıtlı olduğunu gösterir belge,
                <br>4. Şirketin ticaret siciline tescil edildiğine ilişkin sicil belgesi ile tescilin ilan edildiği Türkiye Ticaret Sicili Gazetesinin birer nüshası,
                <br>5. Şirket ortağı olan gerçek kişilerin; taksirli suçlar hariç olmak üzere, ağır hapis veya beş yıldan fazla hapis, basit veya nitelikli zimmet, cürüm işlemek için teşekkül oluşturmak, irtikâp, rüşvet, hırsızlık, dolandırıcılık, sahtecilik, inancı kötüye kullanma, hileli iflas gibi yüz kızartıcı suçları işlemediği; istimal ve istihlak kaçakçılığı dışında kalan kaçakçılık suçları, resmi ihale ve alım satımlara fesat karıştırma, kara para aklama, Devlet sırlarını açığa vurma veya vergi kaçakçılığı suçlarından dolayı hüküm giymediğini gösterir, son altı ay içinde alınmış adli sicil belgeleri,
                <br>6. Şirkette çalışan mühendislerden en az birinin Makina Mühendisleri Odasından alınmış doğal gaz iç tesisat mühendis yetki belgesi veya Milli Eğitim Bakanlığınca onaylanmış, uygulamalı doğal gaz tesisatı eğitim sertifikası veren kuruluşlardan alınmış yetkili mühendis belgesi,
                <br>7. Şirket ana sözleşmesi ile varsa tüzel kişiliği haiz ortaklarının ana sözleşmeleri,
                <br>8. Kurumca gerekli görülebilecek diğer bilgi ve belgeler.
            </p>
            <p>Not-1 Resmi şirketler tarafından yapılan başvurularda (4) ve (5) de belirtilen belgeler aranmaz.</p>

        </div>

        <div class="text-center my-5"> <!-- EK -->
            <h4 class="text-left">EK-6</h4>
            <h4><strong>FAALİYET KONULARI KATEGORİLERİNE GÖRE GEREKLİ MÜHENDİSLER</strong></h4>
        </div>

        <table class="table table-bordered text-center my-5"> <!-- Tablo -->
            <thead>
                <tr>
                    <th rowspan="2">FAALİYET KONULARI</th>
                    <th colspan="5">KATEGORİLER</th>
                </tr>
                <tr>
                    <th>Zemin</td>
                    <th>Arazi</td>
                    <th>İnşaat</td>
                    <th>Mekanik</td>
                    <th>Elektrik/Elektronik</td>
                </tr>
            </thead>
            <tbody>
                <tr>
                    <td>Proje/Müşavirlik</td>
                    <td>Jeoloji/Jeofizik İnşaat</td>
                    <td>Jeodezi/Harita</td>
                    <td>İnşaat</td>
                    <td>Makine/Petrol ve Doğalgaz</td>
                    <td>Elektrik/Elektronik</td>
                </tr>
                <tr>
                    <td>Kontrol ve denetleme</td>
                    <td>Jeoloji/Jeofizik İnşaat</td>
                    <td>Jeodezi/Harita</td>
                    <td>İnşaat</td>
                    <td>Makine + Metalurji/NDT Uzmanı</td>
                    <td>Elektrik/Elektronik</td>
                </tr>
                <tr>
                    <td>Yapım/Bakım ve onarım</td>
                    <td></td>
                    <td></td>
                    <td>İnşaat</td>
                    <td>Makine</td>
                    <td>Elektrik/Elektronik</td>
                </tr>
                <tr>
                    <td>Servis</td>
                    <td></td>
                    <td></td>
                    <td></td>
                    <td>Makine</td>
                    <td>Elektrik/Elektronik</td>
                </tr>
                <tr>
                    <td>Fizibilite etüt</td>
                    <td colspan="5">Jeoloji/Jeofizik/Jeodezi/Harita/İnşaat/Makine/Elektrik/Elektronik/Kimya/Çevre/Endüstri/Petrol ve Doğalgaz/Metalurji/Maden</td>
                </tr>
            </tbody>




        </table>

        <div class="text-justify my-5">

            <p><strong>Not 1 - </strong>Sertifika başvuru dilekçesinde talep edilen faaliyet konuları ve kategoriler işaretlenir. Faaliyet konularına karşı gelen farklı her bir kategoriye ilişkin en az bir yükseköğrenim belgesi sunulur. Firma sahibi veya şirket ortağı ilgili kategorilerde yükseköğrenim belgesine sahip ise, kendi belgesini de sunabilir.</p>
            <p><strong>Not 2 - </strong>Kontrol ve denetleme faaliyet konusunda talep edilen inşaat, mekanik, elektrik/elektronik kategorilerinde yükseköğrenim belgesi sunulan kişilerden inşaat mühendisinin doğal gaz şebekesi, petrol boru hatları, içme suyu şebekesi, arıtma tesisi veya kanalizasyon inşaatlarında; makine mühendisinin doğal gaz tesisleri, petrol boru hatları veya rafineri yapımında; elektrik/elektronik mühendisinin ise katodik koruma, YG/OG/AG hatları, haberleşme veya kontrol ve veri iletimi konularında en az iki yıl çalıştığına dair referans belgeleri de sunulur.</p>
            <p><strong>Not 3 - </strong>Servis faaliyet konusunda talep edilen kategorilere göre, yükseköğrenim belgesi ile birlikte, imalatçı firma tarafından düzenlenmiş servis eğitim sertifikası da temin edilir.</p>
            <p><strong>Not 4 - </strong>Faaliyet kategorilerine ilişkin açıklayıcı bazı faaliyetler aşağıdakilerle sınırlı olmamak üzere verilmiştir:</p>
            <p>
                Zemin: Jeolojik ve jeoteknik etütler.
                <br>Arazi: Saha etütleri, harita üretilmesi, kamulaştırma planları.
                <br>İnşaat: Güzergâh ve kanal açma, geri dolgu, beton işleri, yol yapımı/tamiri.
                <br>Mekanik: Boru ve ekleme parçaları ile vana montajı, kaynak işleri, NDT (tahribatsız muayene), kompresör istasyonu, basınç düşürme ve ölçme istasyonları.
                <br>Elektrik/Elektronik: Güç temini, aydınlatma, topraklama, katodik koruma, haberleşme, kontrol ve veri iletimi.
            </p>
        
        </div>

        <div class="my-5"> <!-- Ana Sayfa'ya dön butonu -->
            <a href="index.html">
                <svg width="2em" xmlns="http://www.w3.org/2000/svg" viewBox="0 0 512 512">
                    <path d="M48 256a208 208 0 1 1 416 0A208 208 0 1 1 48 256zm464 0A256 256 0 1 0 0 256a256 256 0 1 0 512 0zM217.4 376.9c4.2 4.5 10.1 7.1 16.3 7.1c12.3 0 22.3-10 22.3-22.3l0-57.7 96 0c17.7 0 32-14.3 32-32l0-32c0-17.7-14.3-32-32-32l-96 0 0-57.7c0-12.3-10-22.3-22.3-22.3c-6.2 0-12.1 2.6-16.3 7.1L117.5 242.2c-3.5 3.8-5.5 8.7-5.5 13.8s2 10.1 5.5 13.8l99.9 107.1z"/>
                </svg>
            </a>
        </div>

    </div>

</body>
</html>